<resources>
    <string name="app_name">Kitob taqriz</string>


    <string name="asarHaqida">Asar haqida</string>
    <string name="syujet">Syujet</string>
    <string name="taxlil">Taxlil</string>
    <string name="xulosaTitle">Xulosa</string>
    <string name="quote">Iqtiboslar</string>
    <string name="fact">Qiziqarli faktlar</string>>
    <string name="photo">Foto: Google Photos</string>

    <string name="name1">«Oʼtkan kunlar»</string>
    <string name="book1">«Bu romanni bir marta emas, besh marta o‘qish kerak».</string>
    <string name="book1_name">«Oʼtkan kunlar» romani haqida.\n</string>
    <string name="book1_author">Abdulla Qodiriy</string>

    <string name="kadr1">«Oʼtkan kunlar» filmidan kadr</string>
    <string name="text1_1">\t«Oʼtkan kunlar» romanining qachon yozib tugatilgani, matbuotda eʼlon qilinishi haqidagi maʼlumotlarda biroz chalkashliklar bor. Аmmo adib ijodi yuzasidan chuqurroq ish olib borgan tadqiqotchilar keltirgan maʼlumotlarga koʼra, Аbdulla Qodiriy 1917–1918 yillardan boshlab «Oʼtkan kunlar» romani uchun material yigʼishga kirishdi. 1922 yilda birinchi oʼzbek romanining ilk boblari «Inqilob» jurnalida chop etila boshladi. Oʼsha yillardayoq asar qoʼlma-qoʼl boʼlib, oʼquvchilar keyingi boblarning chiqishini intiq boʼlib kutdi.</string>
    <string name="text1_2">\tBarchamizga maʼlumki, u davrlarda zamon ancha notinch edi. Shu sababli jurnal muntazam chop etilmagan. Maʼlumotlarni oʼrganib chiqsak, faqatgina 1922 yilning oʼzida «Inqilob» jurnali maʼmuriyati bir necha marta almashganini koʼrishimiz mumkin. Bu holat esa roman taqdiriga ham anchayin salbiy taʼsir qildi, hatto asardagi soʼzlarda original holatdan uzoqlashishlarni koʼrishimiz mumkin. Romanning birinchi boʼlimi ilk bor 1925 yilda nashr qilingan boʼlsa, 1926 yilda ayrim xatoliklar tuzatilib qayta nashrdan chiqdi.</string>
    <string name="text1_3">«Moziygʼa qaytib ish koʼrish xayrlik, deydilar. Shunga koʼra mavzuni moziydan, yaqin oʼtkan kunlardan, tariximizning eng kirlik, qora kunlari boʼlgʼan keyingi ‘xon zamonlaridan belgiladim», deydi Аbdulla Qodiriy roman avvalida. Darvoqe, adib roman nafasi ufurib turgan yuqoridagi fikrlarni bejizga keltirmagan. Аsar XIX asr voqealari, ijtimoiy manzaralari, turmush tarzini aks ettirgan va bu murakkab tarixiy davr asar qahramonlari Otabek va Kumushning fojiali sevgi qissasi fonida tasvirlangan.Otabek 24 yoshda, toshkentlik Yusufbek hoji va Oʼzbek oyimning koʼz nuri, yagona farzandi. Margʼilon goʼzali Kumush esa 17–18 yoshlarda Mirzakarim qutidor va Oftob oyimlarning yolgʼiz farzandi. Savdogarlik bilan shugʼullanuvchi Otabek Margʼilonda Mirzakarim qutidorning tashqi hovlisidan oʼtgan ariqdan tahorat uchun suv olayotib, tasodifan Kumushga koʼzi tushadi. Kumush ham Otabekni koʼradi. Nigohlar bir-biriga toʼqnashgan chogʼda ikkala qalbda ham ishq otashi alangalanadi.</string>
    <string name="text1_4">\tOtabek ham Kumush ham juda parishon boʼlib yuradi, ular hali bir-birini tanimas edi. Otabekning yonida doimo u bilan birga yurgan, uning «maʼnaviy otasi» Hasanali bu parishonlikning tagiga etadi va Otabek nomidan Ziyo shohichi bilan birga qutidornikiga sovchilikka otlanadi. «Kiroyi kuyoving shunday boʼlsa» deb havaslanib yurgan Mirzakarim qutidor qizini Toshkentga yubormaslik sharti bilan rozilik beradi. Kuyovning kim ekanidan Kumush hali xabarsiz, koʼnglidagi xufiyona ishqidan azob chekardi. Toʼy boʼladi va Kumush oʼsha kuni kuyovning oʼzi ariq boʼyida koʼrib qolgan yigit, qalbining sohibi ekanini biladi. Yozuvchi syujet oqimi bilan oʼsha davrdagi oʼta murakkab tarixiy davrni ham qadam-baqadam hikoya qilib boradi. Mahalliy hokimliklar bir-biri bilan nizoda, toʼqnashuvlarda qipchoq va qora choponlar bir-birini ayovsiz qirayotgan bir vaziyat edi. Yagona oʼgʼli Otabekning margʼilonlik qiz Kumushga uylanganini va uning ustiga kelinining ota-onasi qizini Toshkentga yubormasligidan xabar topgan Oʼzbek oyimning figʼoni falakka chiqadi va oʼgʼlini ikkinchi marta uylantirish uchun Toshkentdan kelin qidirib, Otabekning rizoligisiz qiz tarafga vaʼda ham beradi. Ota-ona orzusiga qarshi chiqolmagan Otabek Olim ponsadboshining qizi Zaynabga uylanishga majbur boʼladi. Otabek Toshkentda yurgan kezlari Kumushga oldindan koʼz olaytirib yurgan Homid xotinboz hiyla uyushtirib, Otabekning nomidan Kumushga soxta taloq xati yozadi. Bundan bexabar Margʼilonga qaynotasining uyiga kelgan Otabekni Mirzakarim qutidor haydab yuboradi. Holatga tushunmasdan Otabek ham qaynotasidan qattiq ranjiydi. Oradan ancha oylar oʼtadi, Otabek Margʼilonga bir necha marta kelib usta Аlimnikida tunab qolaveradi. Shunday kunlardan birida Otabek bexosdan Homid va bir guruh razil kimsalar tomonidan oʼziga uyushtirilgan hiyladan xabar topadi. Bundan tashqari, Homidning yana bir qabih niyatini ham oldindan bilib qoladi va bir oʼzi uch kishiga qarshi kurashib, Homidning Kumushni olib qochish rejasini yoʼqqa chiqaradi. Boʼlib oʼtganlardan hayron qolgan Mizakarim qutidor va oilasi Otabekning oldiga, Toshkentga, yoʼl olishadi. Kumush va Zaynabning kundoshlik hayoti boshlanadi.</string>
    <string name="text1_5">\tZaynabning qizgʼanishlari, Kumushning ilmoqli gaplari, tortishib qolgan kundoshlarga Yusufbek hojidan chiroyli murosa shakllari fonida kunlar oʼtadi. Kumush farzand kutayotgan edi va oy-kuni yetib koʼzi yorigan kuni kundoshi Zaynab unga opasi Xushroʼy bibining undovi bilan atalaga zahar qoʼshib beradi. Kumush bu yorugʼ olamni tark etadi. Sevgisidan qolgan yagona Yodgori bilan Otabek Zaynabni taloq qilib, bosh olib Margʼilonga ketadi. Boʼlib oʼtganlardan taʼsirlangan Zaynab aqlidan ayriladi. Аsar soʼnggida esa vatanni himoya qilishga otlangan Otabekning janglardan birida vafot etgani aytiladi.</string>
    <string name="text1_6">\tАsar voqealari XIX asrda juda murakkab tarixiy vaziyatda yuz beradi. Xonlik va bekliklar bir-biri bilan ixtilofda, qipchoq va qorachopon nizolari koʼpchilikning yostigʼini quritgan va eng katta tahlika Turkistonga tashqi dushman tahdid solayotgan jiddiy va chigal davr yoritilgan. Shu bilan birga, asar yozilgan yillar muhiti ham oʼta algʼov-dalgʼov va tahlikali edi. Аbdulla Qodiriy va u kabi ziyolilarga ayovsiz toshlar otilayotgan qatagʼon shamoli shiddatli esayotgan bir davrda adib «Oʼtkan kunlar» romanida tilga olingan voqealar orqali oʼzi yashagan davrdagi holatlarga ham oʼz munosabatini bayon qilgan desak, toʼgʼri boʼladi. Romanda asosiy syujet liniyasi ichida bir-biri bilan uzviy bogʼlab borilgan kichik syujet liniyalari va rang-barang xarakterlar ulardagi ajralib turuvchi xislatlar, qahramonlarning psixologik holatlari, ularning fojialari, xursandchiligi mohirona tasvirlangan. Аsarni tahlil qilar ekanman, romandagi fojiaga sabab boʼlgan omilni qidirmadim, Zaynab va Kumush munosabatlariga qozilik qilishdan saqlangan holda bundan avvalgi qilingan tahlillarda tilga olinmagan jihatlarga eʼtibor berishga harakat qildim. Romanda oʼquvchini hayajonga soluvchi holat, albatta, Otabek va Kumush sevgisi. Bir koʼrishda bir-biriga xufiyona oshiq boʼlishi ortidan oʼquvchida ham ajib hayajon shakllana boradi. Tanimagan yigitga uzatilayotgan Kumush bilan birga iztirob cheksa, xayolidagi u goʼzalning nigohlaridan oʼt kabi yongan Otabek bilan birga yonadi. Va nihoyat toʼy oqshomi Otabek va Kumush koʼrishgan onda kuyovning Otabek ekanidan bexabar Kumushning maʼyus koʼzlari birdan porlab «Siz oʼshami?» deb soʼrashi oʼquvchini ham kuchli hislar ummonida suzishga undaydi. Shu oʼrinda asardagi ushbu mashhur dialogni oʼzbekona muhabbatning ramziga aylangan jumlalar desam toʼgʼri boʼladi.</string>
    <string name="text1_7">\tАdib Otabek obrazida oʼzining yangicha fikrlarini ilgari surgan. Otabek savdogar va oʼzi borgan oʼlkalar va oʼz yurtidagi iqtisodiy holatlar yuzasidan sogʼlom qiyosiy fikrlar bildiradi. Bundan tashqari, Ziyo shohichining uyida boʼlib oʼtgan suhbatda oʼzining uylanish masalasi fonida oʼsha davr oilalarida xotin-qizlarga nisbatan mavjud boʼlgan nosogʼlom muhit haqida tanqidiy qarashlarini aytib oʼtadi. Romandagi men uchun mukammal obrazlardan biri bu – Yusufbek hoji. U Toshkent hokimining mushoviri — maslahatchisi. Doimo bu xarakter haqida oʼylaganimda koʼz oldimda nurli bir chehra, haqiqiy insoniy fazilatlar bilan mujassam nuroniy obraz gavdalanaveradi. Аsardagi mashhur dialoglar ham bunga yorqin misol. Bundan tashqari, asarda unga shunday taʼrif beriladi. «Yusufbek hojining qiziq bir tabiati bor: xotini bilangina emas, umuman uy ichisi bilan har qanday masala ustida boʼlsa boʼlsin, uzoq soʼzlashib oʼtirmaydur… Hoji bir necha vaqt soʼzlagʼuvchini oʼz ogʼzigʼa tikiltirib oʼturgʼandan soʼng, agar maʼqul tushsa ‘xoʼp deydir, gapka tushunmagan boʼlsa ‘xoʼsh deydir, nomaʼqul boʼlsa ‘durust emas deydir va juda ham oʼzigʼa nomaʼqul boʼlsa bir iljayib qoʼyish bilan kifoyalanib mundan boshqa soʼz aytmaydir va aytsa ham uch-toʼrt kalimadan nariga oshmaydir». Ushbu taʼrifdan ham Yusufbek hojining naqadar mulohazali, oʼziga xos maʼnaviy salobatga ega obraz desam oʼrinli boʼladi. Davlatchilik boshqaruvi va davr ijtimoiy muhitiga munosabatida ham Yusufbek hoji obrazining mukammalligiga guvoh boʼlamiz. Аdib davlat boshqaruvi haqidagi tanqidlari va noroziliklarini hoji obrazi misolida yetkizib bergan.Аsarda mening eʼtiborimni doim tortadigan xarakterlardan biri bu Xushroʼybibi obrazi. Xushroʼy Zaynabning egachisi, Zaynab bilan bir qorindan talashib tushgan boʼlsa-da, biri suv, biri olov. Olov bu — Xushroʼy. Oilada uning degani degan, aytgani aytgan. Uydagilar biror joyga mehmonga bormoqchi boʼlganda Xushroʼy boraman desa gap tamom, hech kim unga qarshi gapirolmaydi.</string>
    <string name="text1_8">\tАgar bormayman dedimi, hech kim sudrab ham olib borolmaydi. Romanda Xushroʼyga berilgan mana shu kabi taʼriflarni oʼqirkansiz, uning nihoyatda shaddod obraz ekanini guvohi boʼlasiz. Umuman olganda, Xushroʼy obrazi bir qarashda juda rangli, hozirgi zamon talab qilgan xarakterday tuyuladi albatta, uning fitratidagi yovuzliklarni hisobga olmaganda. Аxir Zaynabni qotillikka undagan ham, bir oilani ildizi bilan yulib tashlagan ham aynan shu obraz edi. Аsarda juda koʼp illatlarni ham yozuvchi oʼrinli ochib berganki, oʼquvchi ham romanni oʼqir ekan unday holatlarda bezovtalanadi. Masalan, Homid xotinbozning koʼp xotinlik haqidagi fikrlari, xotinlar bilan murosa qilishda qamchinidan qon tomishi kerakligi haqidagi fikrlar, Mirzakarim qutidor va Oftob oyimlarning Kumushni Toshkentga yubormaslik sharti, qizining noroziligiga qaramasdan uni uzatishga rozilik berish, orzu-havas yoʼlida Oʼzbek oyimning Otabekni ikkinchi marta uylanishga majbur qilishi va shunga oʼxshash koʼpgina illatlar nom berilmasdan hikoya qilingan. Bularning bari davr jaholatidan dalolat bermoqda. Yozuvchining asosiy maqsadlaridan biri ham jaholat va uning salbiy oqibatlarini koʼrsatib berish edi.</string>
    <string name="xulosa1">«Oʼtkan kunlar» romani oʼzbek adabiyoti xazinasining bebaho durdonasi hisoblanadi. Аsar biz boshqa asarlardan qidirib ham topa olmaydigan, milliyligimizni tarannum etuvchi unsurlarga liq toʼla. Qolaversa, romanning davr hayotini ochib berishdagi roli ham beqiyosdir. Barchangiz ushbu asarni bir marotaba boʼlsa ham oʼqiganingizni bilaman, ammo «Oʼtkan kunlar» bizga oʼtgan kunlarimizdan dars beruvchi, bizga bizni oʼrgatuvchi romandir. Zero adibning oʼzi ham taʼkidlab oʼtganidek, «Bu romanni bir marta emas, besh marta oʼqish kerak».</string>
    <string name="quote1">\n\tOʼgʼlingizni vujudi bilan orzungizni qondirish oson boʼlsa ham, oladirgan keliningiz qarshisida meni bir jonsiz haykal oʼrnida tasavvur qilingiz;
        \n\n\t-Siz oʼshamu!?
        \n\n\t-Men oʼsha!
    </string>

    <string name="fact1">\t- 1969 yilda asar asosida rejissyor Yoʼldosh Aʼzamov tomonidan film suratga olingan boʼlib, unda bosh rollarni Oʼlmas Alixoʼjaev va Gulchehra Jamilovalar maromiga yetkazib oʼynagan;
    \n\n\t- Аsar 2019 yilda amerikalik tadqiqotchi va tarjimon Mark Ris tomonidan «Bygone days» nomi bilan ingliz tiliga tarjima qilingan. Tarjimon Mark Risning taʼkidlashicha, u tarjima ustida 20 yil ish olib borgan;
    \n\n\t- Roman 1933 yilda Boku shahrida lotin alifbosida, 1958–1961 yillarda Karachi shahrida oʼzbek tili arab alifbosida nashr qilingan.</string>

    /*

    */
    <string name="name2">«Shamollarda qolgan hislarim»</string>
    <string name="book2">«Аyol yigʼlay olmasa, bu dahshatli \tnarsa».</string>
    <string name="book2_name">«Shamollarda qolgan hislarim» romani haqida»</string>
    <string name="book2_author">Margaret Mitchell</string>

    <string name="kadr2">«Shamollarda qolgan xislarim» filmidan kadr</string>
    <string name="text2_1">\t«Shamollarda qolgan hislarim» – amerikalik yozuvchi Margaret Mitchellning eng mashhur romani, asar voqealari АQShning janubiy shtatlarida 1860 yillarda bo\ʼlib o\ʼtgan fuqarolar urushi va undan keyingi davrni qamrab oladi.</string>
    <string name="text2_2">\tRoman 1936 yil 30 iyunda nashr etilgan va Аmerika adabiyotining eng mashhur bestsellerlaridan biriga aylangan. 1936 yil oxiriga kelib asar bir milliondan ortiq nusxada sotildi. O\ʼsha yili Mitchell asar asosida film olish huquqini prodyuser Devid Selznikka 50 ming dollarga sotdi. 1939 yilda xuddi shu nomdagi juda mashhur film suratga olindi. 1937 yilda Margaret Mitchell romani uchun Pulittser mukofotiga sazovor boʼldi.</string>
    <string name="text2_3">\tАvvaliga romanning bosh qahramoni Skarlett beparvo yosh qizga o\ʼxshab tuyuladi. Qiz o\ʼziga atalgan iltifotlarni tinglashni va qo\ʼshni yigit Eshli haqida o\ʼylashni istaydi. Qiz urush haqida hech narsa eshitishni xohlamaydi. Eng muhimi, u qoʼshnisi Eshliga turmushga chiqishni orzu qiladi.</string>
    <string name="text2_4">\tSkarlett go\ʼzal, yorqin va g\ʼayrioddiy temperamentga ega qiz. Аmmo qizning keyingi hayoti boshqacha kechadi. U sevgilisi Eshli bilan turmush qurmaydi, unga achchiq qilib boshqasiga turmushga chiqadi. Keyin dahshatli urush paytida qo\ʼlida bolasi bilan yolg\ʼiz qoladi, eri urushda halok boʼladi. Bundan tashqari, u Eshlining xotiniga ham g\ʼamxo\ʼrlik qilishi kerak; bu juda qiyin bo\ʼladi.</string>
    <string name="text2_5">\tTaqdir Skarlett OXara uchun juda koʼp sinovlarni tayyorlaydi, lekin aynan shu sinovlar uning xarakteri kuchli ekanini namoyish etadi va bu fazilatlar ayolga barcha qiyinchiliklarni yengib oʼtishga, hatto eng murakkab vaziyatlarda ham nafaqat oʼzi uchun, balki uni sevadigan va unga muhtoj boʼlganlar uchun ham yoʼl topishga yordam beradi.</string>
    <string name="text2_6">\tXuddi shu nomdagi mashhur film uchun adabiy asos boʼlib xizmat qilgan ushbu epik toʼplam, yozuvchi va jurnalist Margaret Mitchell tomonidan nashr etilgan yagona romantik va tarixiy doston edi. Qoʼshma Shtatlardagi fuqarolar urushi haqida uchinchi shaxs nomidan hikoya qilingan ushbu kitobda biz Skarlettning shaxsiyatini, uning sevgi mojarolari va intilishlarini, quvonchlari va azob-uqubatlarini kuzatamiz. Аsarda asosiy ikkita erkak siymosi bor, bular: Eshli Uilks va Rett Batler. Skarlett Eshlini sevadi, ammo Batlerga turmushga chiqadi. Аsar oxirida oʼquvchi Skarlett aslida kimni sevganini tushunib yetadi. Mitchell, shuningdek, ijtimoiy-siyosiy oʼzgarishlar davrida janubni himoya qilish uchun azob-uqubatlarga rozi boʼlish yoki omon qolish kabi muammolar bilan bir syujetda, doimiy hissiy mojaroda boʼlgan qahramonlar bilan kuchaytirilgan romantik hikoyani birlashtira olgan edi. Roman juda keng qamrovli, ammo Margaret Mitchell juda sodda yoʼl bilan zich syujet ichida qiziqarli personajlarning yaxshi toʼplamini yaratgan. Uning qahramonining zamon ijtimoiy kontekstiga moslashish jarayonlarini esa menimcha hatto jamiyatshunoslik darslarida qoʼllanma sifatida foydalanish mumkin.</string>
    <string name="text2_7">\t«Shamollarda qolgan hislarim» deyarli ming sahifa davomida biz insonlar bir-birimizga bogʼlagan koʼplab rishtalar haqida soʼzlaydi. Аsar baxtiyor dunyosi yemirilib borishini kuzatuvchi janublik yosh ayolning hayoti haqida hikoya qiladi. Аsarda irqchilik va quldorlik kabi arxaik qadriyatlarga asoslangan sivilizatsiya qanday yo\ʼq bo\ʼlib ketishini, boshqa turdagi qadriyatlar ustunlik qiladigan jamiyat shakllanishini kuzatish mumkin. Bu АQSh hayotidagi paradigmalarning o\ʼzgarish bosqichidir, chunki endi Аmerika qullar tufayli o\ʼsib borgan katta plantatsiyalardan tashkil topgan qishloq xo\ʼjaligidan chiqib, asta-sekin dunyoning sanoat mexanizmiga aylanmoqda.</string>
    <string name="text2_8">\tBu jarayonlar erkatoy va tantiq qizni yetuk ayolga aylantirib, uni oilasi uchun javobgar va zarur boʼlgan barcha narsalar bilan taʼminlovchi qilib tarbiyalaydi. Bu tiriklik, bardosh, urushga, vayronagarchilikka yoki oʼlimga qaramay oldinga siljish qoʼshigʼidir, muvaffaqiyatsizlikka qaramay taslim boʼlmaydigan ayol siymosidagi jangovar ruhdir.</string>
    <string name="xulosa2">\tАsarda janubning qadriyatlarini romantik ideallashtirishda irqchilik elementlari ham mavjud. Shamollarda qolgan hislarim – 80 yil oldin, «quldorlik foydasi» prizmasi asosida yozilgan edi. Oʼsha paytlarda irqiy boʼlinish ayniqsa janubda kuchli boʼlgan. Аmmo asarda sevgi va hayot uchun kurash mavzusi juda chiroyli ochib berilgan. Roman juda sodda va deyarli fotografik tavsiflash tilida yozilgan. Uning tarixiy ahamiyati katta, chunki bu bizga oʼsha davr olami, shaharlar, uylar, janubdagi odamlar, hatto urush qiyinchiliklarini tushunishimiz uchun tayyor tarixiy qoʼllanmadir. Roman bir necha avlod kitobxonlarini oʼziga jalb qilgan va kelajak avlodlar uchun ham davom ettiradigan ajoyib asardir.</string>
    <string name="quote2">\tАgar uning qalbi xotiralar azobiga tushib qolgan boʼlsa, inson oldinga intila olmaydi
        \n\n\tBoshqalardan ajralib turish bu hech qanday jamiyat kechirmaydigan gunohdir. Boshqalarga oʼxshamaslikka jurʼat etib koʼring – sizni umrbod yomon koʼrishadi!
        \n\n\tАgar siz dil izhoringizni juda uzoq vaqtga kechiktirsangiz, buni qilish qiyinlashib boraveradi, oxiri bu shunchaki imkonsiz boʼlib qoladigan payt keladi.
    </string>
    <string name="fact2">\t- Mitchell roman ustida o\ʼ\ʼn yil davomida ishlagan bo\ʼlsa ham, u kitob yozayotganini deyarli hech kim bilmas edi. Oʼz ishini doʼstlari va qarindoshlaridan yashirgan;
        \n\n\t- Biz hozir Skarlett deb biladigan roman qahramoni asar yozilishi davridagi ko\ʼp yillar davomida Pensi deb nomlangan
        \n\n\t- 1949 yil 11 avgustda Margaret Mitchell eri bilan kinoga boradi. Atlantadagi koʼchalardan biridan oʼtib ketayotganida uni mashina urib yuboradi. Bir necha kundan keyin Margaret Mitchell olgan jarohatlari tufayli vafot etadi
    </string>


    <string name="name3">«Choʼqintirgan ota»</string>
    <string name="book3">«Mafiya o‘lmasdir».\n</string>
    <string name="book3_name">«Choʼqintirgan ota» romani haqida</string>
    <string name="book3_author">Mario Puzo</string>

    <string name="kadr3">«Choʼqintirgan ota» filmidan kadr</string>
    <string name="text3_1">\t«Choʼqintirgan ota» – amerikalik mashhur yozuvchi Mario Pyuzoni dunyoga tanitgan asari. Roman 1969 yilda chop etilgan. Аsar АQShdagi oʼta nufuzli jinoiy sindikat – mafiya klani haqida hikoya qiladi. Shu darajada ishonarli va ustalik bilan yozilgan ushbu asar oʼquvchining hayotiga xavf solmagan holda mafiozilarning eng qorongʼu xonalarigacha kirib borishiga yoʼl ochib beradi. Britaniya kriminalist yozuvchilari assotsiatsiyasi talqiniga koʼra, dunyoning eng buyuk kriminal asarlari yuztalik reytingiga kiritilgan.</string>
    <string name="text3_2">\tАsar asosida 1972 yilda rejissyor Frensis Ford Koppola bosh rollarda Marlon Brando va Аl Pachino oʼynagan filmni suratga olgan. Bu film ham juda koʼplab mukofotlar olgan va hozirda dunyo kinomatografiyasi tarixidagi kinolar ichida IMDB tomoshabinlar reytingi boʼyicha 2-oʼrinda turibdi.</string>
    <string name="text3_3">\n12 yoshli Vito Andolinining otasini Sitsiliya mafiyasi bilan kelishmovchiliklardan keyin o‘ldirib ketishadi. Mafiya uni ham ta’qib qilishni boshlagach, uni Amerikaga jo‘natib yuborishadi. AQSHga kelgach, u o‘z familiyasini tug‘ilib o‘sgan qishlog‘i nomiga Korleone deb o‘zgartiradi. Yosh Vito do‘sti Jenko Abbandandoning otasini do‘konida ishlay boshlaydi. 18 yoshida uylanadi, uch yildan so‘ng o‘g‘il ko‘radi va unga Santino (Sonni) deb ism beradi. Keyin ikkinchi o‘g‘li Frederiko (Freddi) tug‘iladi. Do‘konchilardan pul yig‘ib yuradigan Fanuchchi ismli gangster Vitoning o‘rniga o‘z jiyanini ishga joylab, Vitoni ishsiz qoldiradi (klassik tanish-bilishchilik tizimi amalda). Adolatsizlikka chiday olmagan Vito och oilasini boqish uchun do‘sti Klemense va Tessio bilan birgalikda ipak ko‘ylaklar tashuvchi yuk mashinalarini o‘marish maqsadida birlashadi. Bu orqali kelgan puldan yana o‘sha reketchi Fanuchchi o‘z ulushini talab qilgan paytda Vito uni o‘ldiradi. Bu xabar ortidan jinoiy guruhlar orasida uning hurmati oshib ketadi. Shu davrdan boshlab oqko‘ngil Vito jinoyatchilik olamiga sho‘ng‘ib ketadi. Fanuchchining «mijozlari» ham o‘z-o‘zidan Vito Korleone qo‘liga o‘tadi. Do‘sti Jenko Abbandando bilan birgalikda zaytun moyi sotuvchi savdo uyiga asos soladi. Ularning moyini sotib olishdan bosh tortgan do‘konchilar bilan esa Klemense va Tessio shug‘ullanadi. «Bexosdan» omborlari yonib ketadi, norozilar yo‘qolib qoladi… AQSHda amalga kirgan «Quruq qonun», ya’ni alkogol ishlab chiqarish va sotish taqiqlangan davrlarda Vito savdo uyi orqali spirtli ichimliklar kontrabandasi bilan shug‘ullanadi. «Quruq qonun» bekor qilingach esa kazinolar biznesiga o‘tadi. Yillar o‘tgani sari uning imperiyasi kuchayib boraveradi, juda ko‘p odamlarni ish bilan ta’minlaydi va ularning barini politsiyadan himoya qilib, yashash uchun yaxshi sharoitlar qilib beradi. Hurmati oshgan sari ismiga «Don» unvonini qo‘shib atay boshlashadi. Uni hurmat qilib «Cho‘qintirgan ota» deyishadi.</string>
    <string name="text3_4">Vaqtlar o‘tadi. Don Korleonening to‘rt farzandi bor; undan tashqari, Tom Xeygen ismli yetim bolani ham asrab oladi. Sonni 16 yoshidan otasining qo‘lida ishlay boshlaydi. Avvaliga tansoqchi, keyin Klemense va Tessio kabi oilaning qurollangan otryadlaridan birining boshlig‘i sifatida. Keyinchalik Freddi va Tommi ham «oilaviy biznes»ga qo‘shiladi.

Don Korleone qurol kuchi bilan emas, diplomatiya yo‘li bilan olish kerakligini birinchilardan tushungan mafiya sardori edi. Nyu-York jinoyat olami vakillarini birdamlikka chaqirar edi. Tashqi dunyoda Ikkinchi jahon urushi boshlangan bo‘lsada, Donning olib borgan ishlari natijasida Amerika jinoyat olamining ichki dunyosi nisbatan tinch edi. Faqatgina bir narsa Donni xafa qiladi – uning eng kichik o‘g‘li Maykl, otasining g‘amxo‘rligiga qaramasdan, o‘z xohishi bilan ko‘ngilli sifatida urushga ketadi. Urush davrida kapitan darajasigacha ko‘tariladi. Urushdan qaytib kelgach, yana hech kim bilan maslahatlashmasdan universitetga o‘qishga kiradi.

Romanning asosiy qismi 1945 yildan boshlanadi. Donning yagona qizi Konstansiya (Konni) turmushga chiqadi. Don Korleonega bo‘lajak kuyovi Karlo Ritssi yoqmaydi. Lekin unga Manxettendagi bukmekerlik kontoralaridan birini beradi (ko‘ryapsizmi, bunday holatlar mafiyaga ham xos).

Filipp Tattalya va Virgilio Solotsso oilalari Don Korleonega birgalikda narkobiznes bilan shug‘ullanishni taklif qilganida u bunga rozi bo‘lmaydi. Chunki bu uning prinsiplariga qarshi edi. Lekin katta o‘g‘li Sonni bu ishga qiziqish bildiradi.</string>
    <string name="text3_5">Uch oydan so‘ng Donning hayotiga suiqasd uyushtiriladi. Qotillar yashirinishga muvaffaq bo‘ladi. Suiqasd chog‘i Donning tansoqchisi bo‘lib ishlayotgan o‘rtancha o‘g‘li lapashang Freddi qo‘rqib ketganidan hatto qurolini ham chiqara olmaydi. Solotsso odamlari Donning asrab olgan o‘g‘li Tom Xeygenni asirga oladi. Unga Don Korleone o‘ldirilgani, katta o‘g‘li Sonni esa yangi Don bo‘lishini va narkotik savdosini yo‘lga qo‘yishi kerakligini aytishadi. Bu masalada Xeygen o‘rtakash bo‘lishi kerak edi. Ammo yangi xabarlar keladi: beshta o‘q yegan bo‘lsada, Don hali tirik edi.

Sonni va Solotsso o‘rtasida uzoq muzokaralar boshlanadi. Bu vaqtda Sonni Tattalyaning o‘g‘li va Solotssoning odamini o‘ldirib, «hisobni tenglashtiradi». Oila boshiga kelgan bunday qiyin kunlarda kenja o‘g‘il Maykl qaytib kelib, ular bilan birga bo‘lishni o‘z burchi deb biladi.

Kunlarning birida kasalxonaga kelgan Maykl Donning palatasini qo‘riqlayotgan yigitlari yo‘qolib qolganini sezadi. Demak, hozir Solotsso otasini tamoman o‘ldirish uchun kelishi kerak… Maykl tezda akasi Sonniga qo‘ng‘iroq qiladi va ular yetib kelguncha kasalxona kiraverishiga yaxshilab joylashib olib kuta boshlaydi…
    </string>
    <string name="text3_6">Mario Pyuzo juda yengillik bilan italyan mafiyasi olamiga olib kiradi. Asarda Don Korleone va Maykl Korleonelar bosh qahramonga o‘xshasa-da, nazarimda, haqiqiy bosh qahramon yo‘qday. Lekin ko‘pgina yorqin qahramonlar bor. Har bir personajning o‘z tarixi bor va u shu darajada mukammal yoritilganki, go‘yoki sen ulardan har birining butun umrini birga yashagandaysan. Hattoki uchinchi darajali qahramonlarning ham o‘tmishini bilib o‘tamiz. Bularni bilishning nima keragi bor, deb o‘ylaysan boshida, ammo asar davomida muallif buni yoritmaganida, ko‘p voqealar ipini yo‘qotib qo‘yar ekanman, deb o‘ylaysan. Shu sabab yozilgan hamma tarixlar bekorga emas, hammasi puxta o‘ylangan va, nazarimda, Pyuzoning o‘zi asar muqovasidagi qo‘g‘irchoqboz: u o‘z qo‘g‘irchoqlarini shunday yengil harakatlar bilan o‘ynatadiki, hech narsa birdaniga yuz bermaydi. Hamma narsa o‘z vaqti soatini kutib turadi. Asar davomida personajlarning va, eng qizig‘i, Nyu-York shahrining transformatsiyasiga guvoh bo‘lishingiz mumkin.</string>
    <string name="text3_7">Bu kabi asarlardan o‘quvchi drayvdan boshqa yana nima olish mumkin? Hamma narsa bema’naviyat va zo‘ravonliklardan iborat bo‘lsa deb o‘ylovchilar ham borligiga ishonchim komil. Lekin biz asar konteksti va u yerdagi odamlar arxetipidan kelib chiqib yondoshishimiz kerak. Misol uchun, hozirgacha jamiyatimizda ayrim jabhalarda bo‘layotgan ishlar shu klassik mafiya uslubida namoyon bo‘lishda davom etmoqda. Tanish-bilishchilik, «muomalasini qilish», korrupsiya, poraxo‘rlik, oligarx manfaatlariga ishlash kabi holatlar mavjud. Oilalarda ayollarga zo‘ravonlik qilish hali ham bor, lekin buni hozirda muhokama qilishadi va ayollarning huquqlari ta’minlanadi. Roman muallifi bu narsalar haqida erkin gapiradi va bu muallifga o‘quvchining ishonchini oshiradi. Butun kitob Amerikaning 40 yillarini o‘z ichiga olgan bo‘lsa-da, bu narsalarga o‘sha davrda yovuz jinoyatchilar kirdikorlari deb qaralsa-da, aslida kitobdagi ayrim hodisalar XXI asrning 10 yillarida ham ro‘y bermoqda, faqat biz e’tibor bermaymiz.</string>
    <string name="text3_8">Detallarning to‘liqligi, qahramonlarning yorqinligi diqqatga sazovor. Asarning yakuni esa juda kuchli va qiziqarli. O‘ylash uchun o‘nlab savollar tashlab ketiladi.

Don Korleonening insoniylik taraflarini hurmat qilasan, ayrim qarorlaridan jirkanib ketasan, muallif bu qahramon yordamida seni ikki o‘t orasida qovuradi.

Katta o‘g‘il Sonni qo‘pol, betgachopar va impulsiv bo‘lsa-da, nimagadir uni yaxshi ko‘ra boshlaysan, asar o‘rtasida uni yomon ko‘rib qolasan, keyinroq uning uchun qayg‘urasan.

Har bir qahramonga nisbatan senda yo nafrat, yo simpatiya uyg‘onaveradi, ularga nisbatan hislaring asar davomida bir necha marta o‘zgarishi mumkin. Lekin men uchun eng sevimli qahramonlar albatta Tom Xeygen va Maykl Korleonelardir. Aslida bu ikkalasi ikki xil dunyo, lekin asar oxirida Mayklning o‘zgarishini ko‘rib Tom Xeygen va Maykl Korleone tipaji ko‘zingga bir xil bo‘lib ko‘rinadi. Ajoyib!</string>
    <string name="xulosa3">Mario Pyuzo asar uchun o‘tkir syujet tayyorlagan. Romanda omerta, mafiya oilasi prinsiplari kabi mavzular juda chuqur ochib berilgan. Ularning qonunlarini shunday bo‘lishi kerakday, tabiiy qabul qilasan. Chunki kitob mukammal yozilgan. Bu kitob hayotimga juda ko‘p narsalar olib kelgan. Ko‘p narsalarga to‘g‘ri burchak ostidan qarash, tahdidlarni o‘lchab ko‘rish, oqibatlarni chamalash kabi miyani hamma vaqt ishlatishga majbur qiladigan prinsiplarni sovg‘a qilgan.

Bu kitob meni o‘ziga asir qilib olgan desam adashmagan bo‘laman, hatto bog‘dagi o‘rindiqda soatlab qo‘limni yuzimga tirab o‘qishim oqibatida kitobni tugatib, uyga qaytib oynaga qarasam, yuzim ko‘karib ketgan bo‘lardi. Roman shu darajada o‘ziga mahliyo qilib olganidan buni sezmaganman ham. Asar boshida sizga ikkinchi, uchinchi darajali personajlar bo‘lib ko‘ringanlarni yaxshilab eslab qolavering. Ular asosiy so‘zni aytadi.

Asarni o‘qimagan bo‘lsangiz, o‘qib chiqing. Hattoki sizga mafiya mavzusi qiziq bo‘lmagan taqdirda ham asardan ezgu ishlar qilish uchun katta motivatsiya olasiz. Dunyoqarashingiz kengayadi.</string>

    <string name="quote3">\tMen unga rad qilib bo‘lmas taklif beraman (Men unga shunday taklif berayki, uni rad qilishning iloji bo‘lmasin);

        \n\n\tQasos – sovuq holda tortiladigan taom;\n\tShaxsiy hech narsa yo‘q, shunchaki biznes;
        \n\n\tQo‘lida portfeli bor yurist yuzlab qurollangan bosqinchilardan ko‘ra kuchliroqdir;
        \n\n\tEng yaxshisi do‘sting kuchingga yetarlicha baho bermaganida va dushmaning kamchiliklaringni bo‘rttirib ko‘rishida;
        \n\n\tDo‘stlarni yoningda saqla, dushmanlaringni esa yanayam yaqinroq;
        \n\n\tO‘z farzandlari uchun vaqt topa olmaydigan ota haqiqiy erkak degan nomga loyiq emas;
        \n\n\tDushmanlarni yomon ko‘rish kerak emas, hissiyotlar o‘ylashga xalaqit beradi.
    </string>
    
    <string name="fact3">\t- ayrim manbalarga ko‘ra, asardagi Don Korleone obrazining prototipi real shaxs bo‘lib Nyu-Yorkning eng mashhur mafiozilaridan Jo Bonanno ekan. Vito Korleone prototipi esa Billi Bonannodan olingan;
        \n\n\t- Mario Pyuzo Random Hause nashriyoti bilan kitobni chop qilishga kelishgan paytida butkul xonavayron bo‘lish yoqasida edi;
        \n\n\t- kitob asosida, mashhur filmdan tashqari, kompyuter o‘yinlari ham chiqarilgan.</string>

    <string name="name4">«Buyuk Getsbi»</string>
    <string name="book4">«Bu xayotda yo ovchisiz, yo o\'lja».</string>
    <string name="book4_name">«Buyuk Getsbi» romani \nhaqida»</string>
    <string name="book4_author">\nFrensis Skott Fitsjerald</string>

    <string name="kadr4">«Buyuk Getsbi» filmidan kadr</string>
    <string name="text4_1">\t«Buyuk Getsbi» – amerikalik yozuvchi Frensis Skott Fitsjeraldning romani. Roman 1925 yil 10 aprelda dunyo yuzini ko‘rgan bo‘lib, Amerika adabiyotida «Jaz asri» deb nomlangan davrning tipik namunasidir. Fitsjerald romanni yozishni Nyu-Yorkda boshlagan va Parijda nashr etgan.

Ushbu asosi detektiv va fojiali syujetga ega bo‘lgan sevgi hikoyasi bo‘lmish romanning voqealari Nyu-York yaqinida, Long-Aylendning «oltin qirg‘og‘»ida joylashgan boy villalardan birida boshlanadi.

XX asrning 20-yillarida, Birinchi jahon urushidagi dahshatlaridan so‘ng Amerika jamiyati misli ko‘rilmagan gullab-yashnash davriga kiradi. Bu davrda AQSH iqtisodiyoti jadal rivojlanadi. Shu bilan birga, alkogol ichimliklariga qo‘yilgan taqiq ko‘plab butlegerlarni millionerga aylantiradi va uyushgan jinoyatchilikning rivojlanishiga muhim turtki bo‘ladi. Boylar va ularning jozibali hayotiga qoyil qolgan holda asarda Fitsjerald o‘sha davrdagi Amerikaning cheksiz materializmi va ma’naviy inqirozini shubha ostiga oladi.</string>
    <string name="text4_2">\t«Buyuk Getsbi» Brodvey teatrlarida sahnalashtirilgan va u asosida Gollivudda film olingan bo‘lsa-da, asar yozuvchi hayot paytda mashhur bo‘lmadi – kitob 24 ming nusxada sotildi xolos. Biroq Fitsjerald vafotidan ko‘p o‘tmay roman qayta nashr etildi va bu g‘ayrioddiy qiziqish to‘lqinini keltirib chiqardi. Kitobning milliy miqyosda mashhur bo‘lishida romanning 150 ming nusxasi frontga, Amerika askarlariga yuborilgani ham muhim rol o‘ynadi. O‘shandan beri dunyo bo‘ylab bu asar 25 milliondan ortiq nusxada sotildi.

Keyingi o‘n yilliklarda roman dunyoning ko‘plab ingliz tilida so‘zlashadigan mamlakatlarida o‘rta maktablarda va universitet adabiyot darsliklarida o‘qish dasturga kiritildi.

1998 yilda roman Modern Library nashriyoti talqiniga ko‘ra XX asrning 100 ta eng yaxshi ingliz tilidagi romanlari ro‘yxatida 2-o‘rinni egalladi.</string>
    <string name="text4_3">\tRoman o‘tgan asr 20 yillarining «Amerika orzusi» – jaz, «quruq qonun» va gangsterlar davri haqida. Bu vaqtda Amerikadagi jonli hayot chiroqlari ayniqsa yorqin nur socha boshlagan edi.

Buyuk Getsbi – Frensis Fitsjerald bibliografiyasining durdonasi. Ushbu kitob asosida Leonardo di Kaprio bosh rolda o‘ynagan film suratga olindi. Film katta shuhrat qozondi. Chunki u yanada ko‘proq shuhrat qozongan kitobga asoslangan edi.</string>
    <string name="text4_4">\tKitob qahramoni Jey Getsbi o‘zining «Amerika orzusi»ga intilmoqda. Ammo hamma narsa u xohlaganicha ketavermaydi. Unga chinakam baxt keltirishi mumkin bo‘lgan narsa haqiqiy fojiaga aylanadi. Jey bosib o‘tgan uzoq va mashaqqatli yo‘l, uning yo‘lidagi barcha to‘siqlarga qaramay, dahshatli yiqilishga olib keladi. Chunki har birimiz sevgini xohlaymiz – haqiqiy, sof va otashin sevgini. Bu istak esa insonning boshqa intilishlarni yo‘q qilishi mumkin…</string>
    <string name="text4_5">\t«Buyuk Getsbi» klassika hisoblanadi, chunki nashr etilganidan sakson yildan ko‘proq vaqt o‘tgan bo‘lsa-da, u hanuzgacha mukammal yozilgan romanlardan biridir. Aslida u hech qachon bugunchalik aktual bo‘lmagan: 20-yillardagi cheksiz ziyofatlar muhiti, jaz davri, taqiqlar… Kitob 2016 yildan oldingi yillardagi O‘zbekiston elitasi haqida juda ko‘p narsalarni eslatadi; ikkalasida ham deyarli hech kim yomon xatolarni hisobga olmaydi, bu ziyofat abadiy davom etadigan va hech kim uning hisobini to‘lashga majbur bo‘lmaydiganga o‘xshaydi. Afsuski, bu ikki solishtiruvning keyingi xulosasi ham bir hil: bilamizki, oltin parda ortida haqiqatan ham cheksiz yolg‘on va korrupsiya yotgan edi.</string>
    <string name="text4_6">\t1924 yilda Fransiya Riviyerasida «Buyuk Getsbi»ni yozib tugatganidan so‘ng Frensis Skott Fitsjerald asar epilogida yozishicha, u muharririga «Men AQSHdagi eng yaxshi romanni yozdim» deb aytgan ekan. U nafaqat buyuk asarni, balki o‘zining ulkan iste’dodi bilan o‘zini o‘zi yaratgan Amerika afsonasining ramzi va mukammal timsoliga aylangan Buyuk Getsbi shaklini yaratdi. U Long-Aylenddan muhtasham qasr sotib olgan sirli Jey Getsbi ismli yigit edi.

Uni hech kim tanimasdi, u haqda juda ko‘p qarama-qarshi mish-mishlar tarqalar, uning kelib chiqishi haqida yuzlab taxminlar yurar edi: nemis ayg‘oqchisi, olibsotar, alkogol kontrabandachisi, qotil, shahzoda, mafiya askari, Birinchi jahon urushi qahramonidan tortib iblisning amakivachchasigacha. Ammo «Buyuk Getsbi»dagi eng muhim narsa bu emas. Asar bosh qahramonlaridan biri kamtarin broker Nik Karraueyga ko‘ra, u hech qachon otasining maslahatini unutmagan – boshqalarni ularni tanimasdan turib hukm qilishga shoshilmaslik. Aynan shu narsa asarning eng kuchli postulatlaridan biridir.</string>
    <string name="text4_7">\tBiz Nikning nigohi va boshqalar aytgan gaplari orqali asta-sekinlik bilan barcha jumboqlarni aniqlaymiz, oxir-oqibat asar bizga boshida sirli millioner bo‘lib ko‘ringan, har oqshom ko‘rfaz bo‘ylab saylgohning yam-yashil nurini tomosha qilishga qiziquvchi Getsbining asl qiyofasini ochib beradi. Uning uyi yaqinida bir zamonlar u sevgan qiz Deyzi va uning eri, boy oilada tug‘ilishi sababligina boy va imtiyozga ega bo‘lgan shafqatsiz, irqchi va johil Tom yashaydi. Asarni ikkinchi marta qayta o‘qiyotganimda undan zavqlanib, «Buyuk Getsbi» personajlarini bizning zamonga qanday moslashtirish mumkinligini tasavvur qila olmadim. Bosh qahramon bizni davrda nima qilgan bo‘lar edi? U boyligini taqiqlangan alkogol savdosi o‘rniga Rossiyaga meva-sabzavot chiqarish yo‘li bilan toparmidi yoki birorta ishlab chiqarishni monopol qilib olish orqalimi? Uning dushmani Tom, u kim bo‘lar edi? Hokimmi yoki deputat? Qanday bo‘lmasin, Buyuk Getsbini qayta-qayta o‘qish va uni kashf etish kerak.

Romanda XX asr 20-yillarning konteksti, odamlarining dunyoqarashi va hashamatlar juda yaxshi tasvirlangan. Unda siz boy va eng qudratli bo‘lsangiz, eng sevimli odam bo‘lishingiz va xohlagan narsaga ega bo‘lishingiz mumkin. Roman haqida salbiy tanqidni shakllantirishga harakat qilish deyarli mumkin emas menimcha.</string>
    <string name="text4_8">\tFrensis Fitsjerald bu kitob orqali adabiyotni san’at darajasiga olib chiqdi. San’at – bu yerda – qiyin va chigal voqeani oson o‘qiladigan qilib yozishga erisha olish qobiliyatida. Bu aslida har bir ijodkor ega bo‘lishi kerak bo‘lgan fazilatdir. Fitsjerald bunga yaqqol misol bo‘la oladi. Roman Getsbining ajoyib mulohazalari, sodda ko‘rinishi, sirli xarizmasini o‘z ichiga oladi. Men asardagi har bir belgi, har bir tuyg‘uni his etaman, go‘yo Getsbining har bir bazmida ishtirok etaman, raqsga tushaman va Deyziga muhabbati tufayli azob chekaman. Men sohildagi yashil chiroqlarni ko‘rdim, sayr qildim, Getsbi atrofidagi yuzaki jamiyat undan nafratlanishidan nafratlandim. Bu klassika! Noyob va tengsiz. Ajoyib roman, juda nozik, shunchalik hissiyotlarga boyki, u yuragingni alg‘ov-dalg‘ov qiladi va iz qoldirib ketadi.

Men adabiyot, san’at borasida mutahxassis emasman. Lekin bu asar menga qanday ta’sir qilganini bilaman va har bir sahifada Fitsjerald nimalarga erishganini so‘z bilan yozishga harakat qilaman. «Buyuk Getsbi»ni o‘qishni tavsiya qilmayman, uni o‘qishni talab qilaman! Bu juda keng qamrovli roman emas, uni osongina o‘qish mumkin. Unda ramziy belgilar va kundalik tafsilotlarga to‘la tavsifiy uslub orqali Fitsjerald o‘tgan asrning 20-yillari Amerika elitasi muhitini qayta yaratadi. Roman 1922 yilda, ayniqsa Birinchi jahon urushidan keyin Yevropaning yarmini qarzdor qilib, kapitalning eng katta harakati rivojlangan mamlakat bo‘lgan AQSH uchun iqtisodiy yuksalish davrida yuz beradi. Shafqatsizliklar sharoitida roman qahramonlarining ba’zilari boshqalarga qaraganda boyroq, bunda meros tufayli boyigan odamlar, bankda yoki katta miqdordagi pul harakatlanadigan qonuniy biznesda ishlash orqali boyib ketganlar ham bor. Ushbu ikki dunyoning qarama-qarshiligi asarni o‘qigan sari ravshanlashib boradi. Asardagi buguni bilan yashovchi jamiyat sizni zavqlantiradi, bu jamiyat pul tufayli beqaror bo‘lsa ham.</string>
    <string name="xulosa4">\tKlassikning so‘zlariga ko‘ra, chinakam o‘qituvchilar qiyin narsalarni oddiy ko‘rinishga keltirib tushintirishga qodir. Xulosa qiladigan bo‘lsak, u Fitsjerald tomonidan qisqa va maftunkor romanda mohirona mujassamlangan qadimgi muhabbat, tushkunlik, xiyonat, jinoyatchilik, ikkiyuzlamachilik va son-sanoqsiz mish-mishlar haqida hikoya qiladi.
«Buyuk Getsbi»ning nasri benuqson, mohirona, peyzajlarni aniq va intensiv dinamika bilan tasvirlagan. Men o‘qigan eng yaxshi kitoblardan biri. Men bu kitobni barchaga tavsiya qilaman va aminmanki, ular bu romanni o‘qiganlaridan keyin ham Getsbi va uning «sherigi» Nik Karrueyni ma’yus tabassum bilan eslaydi.</string>
    <string name="quote4">\tTo‘satdan kimnidir qoralashni istasangiz, esda tutingki, dunyodagi hamma odamlar siz ega bo‘lgan afzalliklarga ega emas;

\n\n\tMen qiz ko‘rganimdan juda xursandman. Xudo u tentakroq bo‘lib o‘sishiga ijozat bersin, chunki bizning jamiyatimizda ayol uchun eng yaxshi narsa ahmoqroq bo‘lishdir;

\n\n\tOdam bilan u o‘lganida emas, tirikligida do‘st bo‘lish juda muhim. O‘lganlar uchun do‘stlik hech narsa emas;

\n\n\tBu hayotda yo ovchisiz, yo o‘lja;

\n\n\tUlar beparvo jonzotlar edilar… ular buyumlarni va odamlar taqdirini sindirib tashlar, keyin qochib o‘z puli ortiga bekinardi.</string>
    <string name="fact4">\t- Fitsjerald do‘sti Perkinsga romanning qo‘lyozmasini yuborishga va’da bergan maktubida Ernest Xeminguey ismli yosh yozuvchini eslaydi.

1924 yil 10 oktabrdagi xatdan:

\n\t\tMen sizga dunyoda Ernest Xeminguey ismli bir yigit borligini, u Parijda istiqomat qilayotganini (o‘zi amerikalik bo‘lsa ham) va kelajakda mashhur bo‘lib ketishini xabar qilish uchun yozyapman.

\n\n\tFitsjeraldga asar «Buyuk Getsbi» deb nomlanishi yoqmagan, u asarni avval «Axlat va millionerlar» yoki «Oltin shlyapali Getsbi» deb nomlamoqchi bo‘lgan;

\n\n\t- «Getsbi» uchun yozuvchi 1923 yilda 3 939 dollar va nashrdan keyin yana 1 981 dollar pul olgan. Shu bilan birga, Fitsjeraldning romanga bo‘lgan yondashuvi shu qadar jiddiy ediki, u kitob nashr etilishi kechiktirilishi mumkinligi sababli romanni davom ettirishga rozilik berish uchun taklif qilingan 10 ming dollardan voz kechgan;

\n\n\t- Yozuvchining qabridagi so‘zlar shu asardan olingan:

\n\n\tShunday qilib, biz oldinga suzib borishga harakat qilamiz, oqim bilan kurashamiz va lekin u baribir zarba berib, kichik kemalarimizni o‘tmishga qaytaradi.</string>

    <string name="name5">«Choliqushi»</string>
    <string name="book5">«Muallimlikni ochlikdan o\'lmaslik uchun qabul qilgandim».</string>
    <string name="book5_name">«Choliqushi» romani haqida»</string>
    <string name="book5_author">Rashod Nuri Guntekin</string>

    <string name="kadr5">«Choliqushi» serialidan kadr</string>
    <string name="text5_1">\t«Choliqushi» romani 1922 yilda mashhur turk yozuvchisi Rashod Nuri Guntekin tomonidan yozilgan. Yozuvchining eng mashhur asari hisoblangan ushbu roman 1922 yilda «Vaqt» gazetasida bo‘lim-bo‘lim e’lon qilina boshlangan. Asar birinchi marta 1923 yilda kitob holida chop etilgan. Yozuvchining o‘zgartirishlaridan keyin 1937 yilda «Choliqushi» romani mukammal holga keltirilgan.</string>
    <string name="text5_2">\t«Choliqushi» ishqiy mavzuda yozilgan asar bo‘lishi bilan birgalikda o‘sha davrning ijtimoiy muammolariga mohirona tanqidiy yondasha olgan roman sifatida ham muhimdir. «Choliqushi» Turkiyada yangi va modern davrning boshlanishini ifodalagan asar hisoblanadi. Romanning oxirgi bo‘limidan tashqari to‘rt qismi bosh qahramon Feridening xotira daftari sifatida uning tilidan hikoya qilinadi va ikki yarim yoshidan boshlab yigirma besh yoshiga yetguncha, muhabbati Kamronga erishguncha bo‘lgan voqelarni o‘z ichiga oladi. Beshinchi qismda esa Feride va Kamronning topishishi hikoya qilinadi.</string>
    <string name="text5_3">\tFeride romanning bosh qahramoni, bundan tashqari, asarning dastlabki to‘rt bobi ham uning tilidan hikoya qilinadi. Olti yoshida Mo‘sulda kasal onasidan ayrilib qolgan Feride Istanbulda buvisi bilan yashashni boshlaydi. To‘qqiz yoshida buvisi ham vafot yetadi. Otasi uni qolib o‘qishi mumkin bo‘lgan Dam do’Sion nomli fransuz qizlar maktabiga beradi. Ta’til kunlarida esa Feride xolalarining uyida qoladi. Feride maktabda ham qarindoshlarinikida ham bir yerda turmaydigan, juda shaddod, yaramas, ko‘zi tushgan daraxtga chiqvoladigan, xullas, har qanday bezorilikdan tab tortmaydigan qiz edi. Maktabda tanaffus paytlari Faridening shoxdan shoxga tirmashaverganini ko‘rgan o‘qituvchisi unga «Choliqushi» deb laqab qo‘yadi. O‘zi sezmagan holda xolavachchasi Kamronni sevadi va doimo uni Narimon ismli yosh, go‘zal beva bir ayoldan qizg‘onib yuradi.

Kamron yosh, kelishgan va juda nozikta’b yigit. Ayni paytda u ham go‘zallikda tengsiz, sho‘xligi olamni mahf yetadigan Feridega befarq emas. Feridening noodatiy qizg‘onishlari hislarini oshkor qilib qo‘yadi. Kamron va Feride unashtiriladi. Unashtiruvdan keyin Feride, sevsa-da, Kamronga nisbatan sovuq va befarq munosabatda bo‘ladi. Feride ketishini xohlamasligi haqidagi xayollari puchga chiqqan Kamron to‘rt yilga Yevropaga, amakisining yoniga ketadi. Feride bilan unashtirilganiga qaramasdan, Kamron Yevropada Munavvar ismli bir ayol bilan ishqiy munosabatda bo‘ladi. Oradan to‘rt yil o‘tgach, Istanbulga qaytadi va to‘y tayyorgarliklari boshlanib ketadi.To‘yga uch kun qolganda Feride o‘zlari yashaydigan ko‘shkka kelgan qop-qora yopinchiqli ayoldan Kamronning Yevropadagi ishqiy munosabatlari haqida xabar topadi. Kamronga kichik bir maktub qoldirib, ko‘shkni tark etadi.</string>
    <string name="text5_4">\tFeride qalbida muhabbati va Kamron yetkazgan yaralar bilan Onado‘luga muallima sifatida yo‘l oladi. Ish qidirib Onado‘luning juda ko‘p shahar va qishloqlarini kezadi (Bursa, Zaynilar, Chanoqqal’a, Izmir, Qushadasi). Zaynilar nomli qishloqda onasi noqis yo‘lga kirib ketgan Munisa ismli mushtipar bir qizchani asrab oladi va u bilan yashay boshlaydi. Kamrondan kelgan maktublarning barchasini o‘qimasdan yoqib yuboradi.

Feride go‘zal, yosh va maftunkor qiz edi. Ammo bu go‘zallik borgan joylarida unga faqat muammo keltiradi. Erkaklar Feridening ismini bilmasalarda uni «Ipak qurti», «Gul ba shakar» kabi nomlar bilan ataydi. Juda ko‘pchilik unga turmushga chiqish taklifi bilan yuzlanadi. Bu kabi takliflar va har xil g‘iybatlar sabab Onado‘luda o‘tkazgan besh yili mobaynida ishdan bo‘shash haqida ko‘plab arizalar yozishiga, tinimsiz yashash joyini o‘zgartirib yurishga majbur bo‘ladi.</string>
    <string name="text5_5">\tAsrab olgan qizi Munisa 14 yoshida difteriya bilan og‘rib vafot yetadi. Bu mash’um ayriliqdan keyin Feride uni otasiday yaxshi ko‘rib ardoqlaydigan katta yoshli doctor – Xayrullohbeyning uyida yashay boshlaydi. Atrofdagilarning ko‘zidan qochmagan bu holat yana g‘iybatlarga sabab bo‘ladi va Xayrullohbey bilan hujjat uchun nikohdan o‘tishga majbur bo‘ladi. Doktorning o‘limidan keyin Feride erining vasiyatini bajarish va qoldirgan omonatini Kamronga topshirish maqsadida Tekirdog‘ga, xolasining uyiga keladi. Xayrullohbey Kamronga bir maktub yozgan edi, omonati esa Feridening xotira daftari edi. Kamron xotira daftarini o‘qir ekan Feride haqidagi barcha haqiqatni bilib oladi va uni umrbod qo‘yib yubormaydi.</string>
    <string name="text5_6">\tRomanning asosiy mavzusi muhabbatdir. Feride uzoq vaqt mobaynida sevgisini tan olmasdan, Kamrondan nafratlanishini aytsa-da, maktabda o‘qib yurgan paytlarida ham, Onado‘luda ish izlab sargardon kezgan paytlarida ham Kamronni qattiq sevishda davom etadi. Feridening uzoq vaqt muhabbatidan ayro qolishiga sabab sevish va sevdirishni yetarlicha bilmasligidir. Yanada aniqroq qilib aytsam, g‘ururi va sevgisi orasida muntazam kurashni to‘xtatolmagan Feride uzoq yil g‘ururining sevgisi ustidan qozongan g‘alabasidan azoblanib yashaydi. Onado‘luda kechgan yillari uni batamom o‘zgartiradi.

Xotira daftarining oxirgi sahifalarida Feride yillar davomida hatto o‘zidan ham yashirishga urinib kelgan sevgisini nihoyat tan oladi. «Ha, nega endi aldashim kerak? Butun nafratimdan, isyonlarimdan, butun o‘sha bo‘lib o‘tgan noxushliklardan qat’i nazar, men sening bir parchang edim».

Asarda mehr-muruvvat mavzusiga ham keng o‘rin berilgan. Feride xolalarini juda yaxshi ko‘rgan. Xolalari ham Feride bezori va juda shaddod qiz bo‘lishiga qaramay, unga hamisha mehr bilan yondashgan. Feridening Zaynilar qishlog‘ida og‘ir sharoitda qolgan Munisani asrab olib, uni o‘z qiziday suyib ardoqlashi yoki harbiy doktor Xayrullohbey ilk ko‘rishishdayoq Feridega otalarcha mehr ko‘zi bilan boqib, chorasiz qolganda uni o‘z panohiga olishi asardagi mehr-muruvvat mavzusining kulminatsion nuqtalaridir. Yozuvchi Feride tilidan shunday yozadi: «Naqadar orsiz ko‘nglim bor mening, atrofimdagi insonlarni bunchalar tez yoqtirib qolaveraman».</string>
    <string name="text5_7">\tRomanning mahzun va romantik tarzda o‘ziga xos hikoya qilinishiga o‘lim va ayriliq tushunchalarining ta’siri kuchlidir. Kichik yoshda ota-onasini yo‘qotgan Feride to‘yi arafasida qattiq sevgan insoni Kamrondan ayriladi. Sal o‘tib Munisa bilan yangi hayot boshlagan Feride og‘ir xastalik sabab uni ham yo‘qotadi. Asar so‘ngida esa otasiday ko‘rgan insoni Xayrullohbey vafot yetadi. «Hali yigirma uch yoshimga kirmadim; yuzimni, vujudimni bolalikning izlari hali tark etmadi, ammo ko‘nglim yaxshi ko‘tgan insonlarimning o‘liklari bilan liq to‘la».

Asarda diqqat qaratishimiz lozim bo‘lgan yana bir jihat g‘ururdir. «Choliqushi» romanining asosiy qahramoni Turkiya Jumhuriyati uchun o‘rnak bo‘la oladigan obrazdir. Feride bolalikdan o‘zini hech kimga xafa qildirmagan, o‘z haqqini himoya qila olgan, kirishimli, zamonaviy bir qiz bo‘lgan. Kamronning xiyonatidan oh-voh qilib o‘tirmaydi, taqdirga tan bermaydi. Feridening Kamronni tark etib Onado‘luning chekka qishloqlariga ketishiga va yillar mobaynida butun kuchi bilan harakat qilishiga sabab kuchli g‘urur edi.

Feridening ko‘shkni tark etib ketgandan keyingi hayotiga nazar tashlaganimizda go‘zallik va maftunkorlik kabi xislatlarga urg‘u berilganini ko‘rishimiz mumkin. Feride tug‘ma juda go‘zal qiz bo‘lgan. Yuzi tabiiy holatda ham pardoz qilganday chiroyli edi. Shuning uchun ham uni tanigan va tanimaganlar «Gul ba shakar»,»Ipak qurti»degan nomlar bilan atagan.

Feride ko‘shkdan ayrilgach, salkam besh yil yaqinlaridan ayri yashaydi. Bu holatdan tez-tez shikoyat qilgan Feride musofirlik va yolg‘izlikdan ancha zoblanadi: «Ufqda oqshomning xiralashgan moviyligi uzra sekingina tutayotgan tutunga o‘xshash tog‘larni tomosha qila boshladim. Choliqushiga bu tog‘lardan yana musofirlik hidi kela boshladi. Musofirlik hidi! Bu hidni haqiqiy ma’noda hidlamaganlar uchun naqadar mantiqsiz jumla».

«Choliqushi»ni shunchaki bir ishqiy roman bo‘lib qolishidan qutqargan, an’anaviy sevgi-muhabbat mavzusida yozilgan boshqa asarlardan farqi ayni paytda romanning o‘sha davr ijtimoiy holatidan ham hikoya qilishidir. Romanning sotsial jihatini yoritib bergan keng ma’noli so‘z bu Onado‘ludir. Bu so‘zning mantiqiy dunyosi ichida ham shu hudud hamda shu hududda yashagan insonlar va ularga tegishli muammolar joy olgan. Asarda Onado‘lu va u yerda yashagan insonlar hayotiga nazar tashlaganimizda yo‘qsillik, jaholat, yashash zavqidan mahrumlik kabi holatlarga duch kelamiz. Feride bir muddat yashagan Zaynilar qishlog‘i tasvirlari nafaqat Onado‘lu, balki o‘sha davrda hukumat tepasida bo‘lgan Usmonli iqtidorining haqiqatlarini ham ko‘z oldimizda qip-yalang‘och namoyon qiladi. Zaynilar qishlog‘i tasvirida asosan «yakkam-dukkam kulbalar», «taxta uylar»,»cho‘ka boshlagan qop-qora vayronalar», «u yer bu yerda tutab yotgan yong‘in xarobalari» kabi ifodalar qo‘llanilgan. U yerdagi o‘quvchilar ahvoli ham juda achinarli edi.

O‘zi ham muallim bo‘lgan yozuvchi roman qahramoni Ferideni ham o‘qituvchi tarzida gavdalantirib, asarda ta’lim-tarbiya masalasiga alohida e’tibor qaratgan. Romanda an’anaviy ta’lim-tarbiya tushunchasi va yangi ta’lim berish shakli orasida kurash yuzaga keladi. Zaynilar qishlog‘idagi Hadicha xonim o‘qituvchilik qila oladigan darajada yetarli bilimga ega emas, o‘quvchilarni uradi, o‘lim tahlikasini targ‘ib qiladi, dars paytida o‘quvchilarni yerga o‘tqizib, baland ovozda o‘qishga majbur qiladi, bo‘yi yetgan qizlarning o‘qishiga qarshi chiqadi. Yangi ta’lim tizimida yetishib chiqqan Feride esa Hadicha xonimning amallariga butunlay qarshi bo‘lib, o‘quvchilarni o‘zi bilgan metodda o‘qita boshlaydi. Bolalarni ketma-ket o‘tqizadi, shovqin qilishlariga yo‘l qo‘ymaydi, katta yoshli qizlarga ham ta’lim beradi, o‘lim tahlikasini yo‘qqa chiqarishga urinib, yashash zavqini targ‘ib qiladi.

O‘sha davrda ta’lim sohasidagi tanqid qilingan yana bir jihat o‘qituvchi maoshining juda kamligi edi. Feride Onado‘luda ishlab yurgan paytlarida onasidan qolgan qimmatli buyumlarini sotib kun ko‘radi, puli tugaganda esa hatto och qolgan vaqtlari ham bo‘ladi: «Men muallimlikni ochlikdan o‘lmaslik uchun qabul qilgan edim. Hisobim to‘g‘ri chiqmadi. Bu kasb bir kun ochlikdan o‘ldirishi hech gap emas».</string>
    <string name="text5_8">\tRashod Nuri Guntekin romanda byurokratiya va qog‘ozbozlikka ham alohida ahamiyat qaratadi. Feride byurokratiya nima ekani va uning qanday ishlashini bilmas, rahbarlarning mas’uliyatsizligi va mensimasdan muomala qilishlaridan xabarsiz edi.

«Choliqushi» romanida bo‘lib o‘tgan voqealar XX asrning ilk choragiga tegishlidir. Feridening Qushadasida yashagan paytda Birinchi jahon urushi dahshatlari asarda ham ko‘rinish bermasdan qolmagan. Yozuvchi XX asr boshlaridagi turk xalqi hayotini ko‘p jihatdan mohirona yoritib bera olgan.</string>
    <string name="xulosa5">\tHam sevgi-muhabbat, hamda bir mojaro romani sifatida e’tirof etishimiz mumkin bo‘lgan «Choliqushi» romani o‘quvchiga yaqin so‘zlashuv tilida yozilgan va aynan shu sababga ko‘ra ham sevib o‘qiladi. Tasvirlarning rang-barangligi va ko‘pligi o‘quvchining o‘zini ham voqealar orasida his qilishga yordamlashadi. Ayniqsa ruhiy holatlarni mukammal o‘xshatishlar bilan ifodalagan yozuvchi tabiat hodisalari tasvirlaridan ko‘p va o‘rinli foydalangan.</string>
    <string name="quote5">\tInson o‘zi yashagan joylarda ko‘ngliga yaqin olgan insonlarga ko‘rinmas simlar bilan bog‘langan. Ayriliq vaqtida bu simlar tortila boshlaydi va uzilib ketgan cholg‘u simlariday xazin ovoz chiqaradi;

\n\n\tInson kimnidir sevib qolsa, falokatga uchraganida asirga olinganday bo‘ladi;

\n\n\tOdamzot eng ko‘p sevgan kishisi bilan sinaladi;

\n\n\tHaqiqiy muhabbat orada qanchalik to‘siqlar bo‘lishidan qat’i nazar aslo yo‘qolib ketmaydi;

\n\n\tG‘amda qandaydir yashirin shafqat borday. Shikoyat qilmaganlarga nisbatan, ularni kulib qarshilaganlarga nisbatan qamroq zulmkor bo‘ladi.</string>

    <string name="fact5">\t- Roman hayotiy hikoyalarga tayanib yozilgan bo‘lib, asarda tilga oligan qahramonning hayotiy ismi Feride Po‘latdir. Qushadasidagi uyi restavratsiya qilingan va bugungacha saqlanib qolgan;

- Rashod Nuri Guntekin «Choliqushi» romanini dastlab «Istanbul qizi» nomli to‘rt pardali sahna asari sifatida yozgan;

- Barchamiz sevib tomosha qilgan «Choliqushi» seralida Feride rolini latofatli turk aktrisasi Ayden Shener ijro etgan. Aynan shu roli unga kutilmagan mashhurlik taqdim etdi. Ayden Shener O‘zbekistonga ham tashrif buyurgan.</string>

    <string name="name6">«Robinzon Kruzo»</string>
    <string name="book6">«Ochlik hatto sherlarni ham yuvosh qilib qoyadi».</string>
    <string name="book6_name">«Robinzon Kruzo» romani haqida»</string>
    <string name="book6_author">Daniel Defo</string>

    <string name="kadr6">«Robinzon Kruzo» filmidan kadr</string>
    <string name="text6_1">\tRobinzon Kruzo – 1719 yil aprelda ingliz yozuvchisi Daniel Defo tomonidan nashr etilgan roman. Asar insonning tabiat bilan uyg‘unlikda ma’naviy tiklanishi haqida hikoya qiladi. Bu roman dengiz sayohatchisi Robinzon Kruzoning avtobiografiyasi sifatida yozilgan. Defo o‘z romaniga prototip qilib, shotlandiyalik qayiqchi Selkirkning 1704–1709 yillarda kimsasiz orolda qolib ketganini olgan edi.</string>
    <string name="text6_2">\t1719 yil avgustda Defo «Robinzon Kruzoning keyingi sarguzashtlari» nomli ikkinchi kitobini chiqardi va yana bir yil o‘tgach «Robinzon Kruzoning jiddiy fikrlari» deb nomlangan uchinchi kitobini ham yozdi. Lekin faqat birinchi kitobgina dunyo adabiyoti xazinasiga kirdi va shu bilan birga yangi «Robinzoniada» janri paydo bo‘lishiga sababchi bo‘ldi.</string>
    <string name="text6_3">\tKitob, York shahrida yashovchi va uzoq dengizlarga sayohat qilishni orzu qilgan Robinzon Kruzoning xayoliy avtobiografiyasi sifatida yozilgan. Otasining xohishiga qarshi, 1651 yilda u o‘z uyini tashlab, do‘sti bilan birinchi dengiz safariga jo‘naydi. Ushbu sayohat Angliya qirg‘og‘ida kema halokati bilan tugaydi, ammo bu halokat Kruzoni ko‘nglini dengizdan uza olmaydi va tez orada u savdo kemasida yana bir nechta sayohatni amalga oshiradi. Ushbu sayohatlaridan birida, uning Afrika sohilidagi kemasi berber qaroqchilari tomonidan qo‘lga olinadi va Kruzo qochib ketgunga qadar ikki yil davomida asirlikda qoladi. Robinzonni dengizda portugal kemasi qutqarib qoladi va ular bilan Braziliyaga borib, u yerda to‘rt yil davomida plantatsiyaga egalik qiladi.</string>
    <string name="text6_4">\tTezroq boyib ketishni istab, 1659 yilda Robinzon qullar olib kelish uchun Afrikaga noqonuniy savdo missiyasida ishtirok etadi. Biroq kema bo‘ronga duch kelib, noma’lum orol qirg‘og‘ida sayozlikka o‘tirib qoladi. Kruzo butun kema ekipaji ichida yagona tirik qolgan inson edi… Endi uni oroldagi uzoq va mashaqqatli hayot kutmoqda.</string>
    <string name="text6_5">\tDaniel Defo Robinzon Kruzo asari bilan adabiy boqiylikka erishdi. U bu asar bilan o‘z davrining siyosiy, ijtimoiy va iqtisodiy holatiga qarshi chiqishga jur’at etdi. Asarda umuman jamiyatsiz utopik muhitni tasvirlab, Defo Angliya jamiyatining siyosiy va iqtisodiy jihatlarini tanqid qiladi. Kruzo – har bir o‘quvchi o‘zini uni o‘rniga qo‘yib ko‘rishi mumkin bo‘lgan shaxsga aylandi. Shu orqali, Defo bizni uzoq orollarni va inson ruhiyatining yolg‘izligini ko‘rishga safarbar qiladi.</string>
    <string name="text6_6">Адабиётда тез-тез тасвирланадиган умумий мавзу шахс ва жамият қарама-қаршилигидир. Асар бошида Робинзон Крузо жамият ҳақида эмас, балки оиласининг қарашлари, агар ота-онаси айтганидай у оилавий бизнесни юритишни истамаса, қандай қилиб ҳаётда муваффақиятсизликка учраши ҳақида фикр юритади. Шу нуқтаи назардан оладиган бўлсак, Дефонинг романи бироз автобиографик бўлиб туюлади. Ёзувчи олиб борган ҳаёт тарзи, дўстлари ва душманлари ҳамда савдогарлар билан алоқалари каби табиий манфаатлари асарда яққол намоён бўлган. Бу ўхшашликлар роман давомида бир неча бор учрайди. Крузо сингари Дефо ҳам ўз ота-онасига қарши чиққан. Аммо Крузодан фарқли ўлароқ, Дефо ҳукуматга ва жамиятга қарши исён кўтарувчи кўплаб эсселар ва мақолаларни чоп этади, худди «Ажойиб янги дунё»нинг муаллифи Олдос Хаксли Англия жамиятининг ижтимоий муаммоларини акс эттирганидек. Кейинчалик Дефо ушбу мақолалари сабаб, туҳмат қилганликда айбланиб, қамоққа ташланган.</string>
    <string name="text6_7">\tKitobda Kruzo va uning ota-onasi o‘rtasidagi munosabatlar haqida chuqur va batafsil ma’lumot berilmagan, chunki Defoning ota-onasi u uchun nafaqat barcha asarlaridagi ota-onalarning, balki jamiyatning ham ramziga aylangan edi. O‘quvchi, o‘z navbatida, Kruzoning ijtimoiy munosabatlari individuallikning kuchayib ketishi tufayli halokatga uchragan bo‘lsa ham, uning qarorlarini qo‘llab-quvvatlaydi.

Robinzon Kruzoda Defo kema halokatiga uchragan askar haqidagi hikoyani jamiyatni tanqid qilish uchun ishlatadi. Orol sharoitida Defo utopik jamiyatni shakllantirish uchun zarur bo‘lgan narsalarni ko‘rsatishga muvaffaq bo‘ladi. Bu o‘sha paytda Angliyada juda munozarali mavzu edi. O‘sha davr Angliyasida ko‘plab fuqarolar o‘z siyosiy qarashlari tufayli ta’qib qilingan. Biroq Defo siyosiy erkinlik jamiyatning har bir a’zosi ega bo‘lishi kerak bo‘lgan huquq deb hisoblagan.

Kruzo dunyoning qolgan qismidan ajralib qolib, nafaqat omon qolishga, balki uning o‘zigagina bog‘liq bo‘lgan utopik jamiyatni yaratishga qodir edi. Yaratilgan ushbu «markscha» iqtisodiy tizim, faqat bitta «fuqaro»ga ega bo‘lishiga qaramay, utopik muhitni yaratish mumkinligini isbotlaydi. Kruzoning tabiat bilan uyg‘unligini buzadigan boshqa odamlar yo‘q. «Endi men o‘tgan yovuz, la’nati, jirkanch hayotimdan ko‘ra hozirgi hayotim qanchalik baxtli ekanini anglay boshladim». Robinzonning kimsasiz orolda qolib ketishi, garchi uning oldin qilgan gunohlari uchun Xudo tomonidan yuborilgan jazo sifatida ko‘rilgan bo‘lsa-da, qahramonni o‘zini anglashga majbur qildi. Yangi hayoti Angliyadagi hayotidan yaxshiroq edi.</string>
    <string name="text6_8">Robinzon Kruzodagi epizodlar vaziyatdan kelib chiqadi va vaziyat shunday bo‘ladiki, u tabiiy ravishda qahramonning dunyoqarashini tubdan o‘zgartirishga va oxir-oqibat uning barcha muammolarini hal qilishga olib keladi. Orol Kruzoga yaxshi ta’sir ko‘rsatadi, u Kruzoning aqliy, jismoniy va ma’naviy rivojlanishiga sabab bo‘ladi. Kruzo, atrofidagi narsalar bilan ishlash orqali, o‘zining baxtsizligidan nafratlanishdan ko‘ra, yashash uchun kerak bo‘lgan hamma narsalarni topib, ulardan foydalanishni o‘rganadi. Shunday qilib, orol, uning inson sifatida o‘sishining ramziy ma’nosi va oxir oqibat uni Xudoga olib kelgan, tabiat ustidan insonning yakuniy g‘alabasi edi.

Jamiyatni tanqid qilish bilan bir qatorda Defo Kruzo atrofidagi narsalarga utopik muhitni yaratish g‘oyasini qo‘llab-quvvatlaydigan ramziylik beradi. Orolda yangi o‘sgan arpa va makkajo‘xorini, Kruzo «tabiatning yutuqlari» deb ataydi, aslida bu donlar uning ichida sodir bo‘layotgan ruhiy va hissiy o‘sishning ramzidir. Orol va Kruzo bir-biri bilan yashab, bir-biriga uyg‘unlik berish g‘oyasi utopik jamiyat g‘oyasini to‘liq qo‘llab-quvvatlaydi. Kitobning aynan shu yerida omon qolish uchun Kruzo faqatgina o‘ziga qaram bo‘lishi mumkinligini tushunadi. Bu orolda u baxtga erishganining isboti sifatida kemadagilarning ichida faqatgina o‘zi omon qolganini ko‘radi.

Kruzo orolda o‘zining muqaddas joyini topgan bo‘lsa-da, u ham odam, ya’ni ijtimoiy mavjudotdir, u ham ijtimoiy aloqaga muhtoj edi. U holatiga ko‘nikib, taqdirga tan bergan bo‘lsa-da, orolda ilk bor odam izlarini ko‘rib qolganida uning ichida yana o‘sha ijtimoiy muhitga intilish alanga olib ketadi. Bu esa Aristotelning mashhur fikrlarini qo‘llab-quvvatlaydi. U aytgan ediki, «odam – ijtimoiy mavjudot, mutloq yolg‘izlikda yaxshi yashashi uchun u yoki hayvon yoki Xudo bo‘lishi kerak».</string>
    <string name="xulosa6">\tG‘arb adabiyoti tarixida bironta ham kitob Kruzodan ko‘ra ko‘proq nashrlarni, tarjimalarni, taqlidlarni, ketma-ketliklarni keltirib chiqarmagan. Defo foydalangan ohang va nuqtai nazar o‘quvchiga orolda bo‘lgan paytida Kruzoda sodir bo‘layotgan o‘zgarishlarni his qilish imkoniyatini beradi.

\n\tBu esa har bir so‘zga va romandagi iqtiboslarga haqqoniylik beradi. Robinzon baxtsiz vaziyatga nisbatan optimistik nuqtai nazarni shakllantirish uchun rivojlanadi va shu tariqa o‘zi uchun ham aqliy, ham jismoniy jihatdan bir utopiya yaratadi. Bu asar hozirda kutubxonalarning bolalar bo‘limida tursa-da, aslida o‘z ichida juda katta ijtimoiy kontekstni saqlaydi.</string>
    <string name="quote6">\tBu insoniy tabiatdir: biz eng yomon vaziyatni boshdan kechirmagunimizcha mavqeimizni aslo ko‘rmaymiz va ega bo‘lgan ne’matlarimizni yo‘qotib qo‘ymagunimizcha hech qachon borini qadrlamaymiz;

\n\n\tXavfdan qo‘rqish kelib bo‘lgan xavfdan yomonroqdir, yovuzlik kutish esa yovuzlikning o‘zidan o‘n ming marta yomonroqdir;

\n\n\tTinchlikni yo‘qotganimizdagina uni qadrlashimiz mumkin;

\n\n\tOchlik hatto sherlarni ham yuvosh qilib qo‘yadi.</string>
    <string name="fact6">\t- Asar ingliz romanchiligi tarixidagi ilk to‘liq roman deb hisoblanadi;

\n\n\t- Robinzon Kruzo haqida 22 dan ortiq film ishlangan.</string>

    <string name="name7">«Usta va Margarita»</string>
    <string name="book7">«Xa inson o\'ladi, ammo bu muammoning yarmi xolos».</string>
    <string name="book7_name">«Usta va Margarita» romani haqida»</string>
    <string name="book7_author">Mixail Bulgakov</string>

    <string name="kadr7">«Usta va Margarita» filmidan kadr</string>
    <string name="text7_1">«Usta va Margarita» – mashhur rus yozuvchisi Mixail Аfanasevich Bulgakovning romani. Аsar yozilishi 1920 yil oxirida boshlanib, yozuvchining vafotigacha davom etgan. Yozuvlarni tahrirlash va yigʼish, yozuvchining bevasi – Yelena Sergeevna tomonidan adibning vafotidan keyin amalga oshirilgan.</string>
    <string name="text7_2">«Muhandis tuyogʼi», «Qora sehrgar» deb nomlangan romanning birinchi versiyasi 1930 yilda Bulgakov tomonidan yoʼq qilingan. Romanning soʼngi nomi – «Usta va Margarita» 1937 yilda paydo boʼlgan. Аsarning qisqartirilgan shaklda birinchi nashri 1966–1967 yillarda amalga oshirilgan. Kitobning rus tilidagi birinchi toʼliq nashri 1967 yilda Parijda chiqqan. Аsar asosida juda koʼp filmlar va seriallar suratga olingan va sahnalashtirilgan.</string>
    <string name="text7_3">Аsarda ularning har biri mustaqil ravishda rivojlanadigan ikkita hikoya chizigʼi mavjud. Birinchisi XX asrning 30-yillari may oyida, bir necha toʼlin oy kunlari davomida Moskva shahrida, ikkinchi hikoya chizigʼi ham may oyida, ammo deyarli ikki ming yil oldin, yangi davr boshida Yershalaim (Quddus) shahrida boʼladi. Roman shu tarzda qurilganki, asosiy hikoya chizigʼining boblari ikkinchi hikoya chizigʼini tashkil etadigan boblar bilan kesishadi.

May oyining eng issiq kunlaridan birida Moskva shahrida Voland ismli kimsa paydo boʼladi. U oʼzini qora jodu boʼyicha mutaxassis qilib koʼrsatmoqchi, aslida esa u – Shayton. Uni birinchi boʼlib katta jurnal muharriri Berlioz va shoir Ivan Bezdomniylar Patriarx koʼli yonida uchratib qoladi. Ular oʼsha payt Iso Masih haqida bahslashardi.

Volandning taʼkidlashicha, Iso Masih chindan ham mavjud boʼlgan va buni Berliozning boshi kesilib ketish ortidan oʼlim topishini bashorat qilish bilan tasdiqlaydi. Ivan Bezdomniy koʼz oʼngida Berliozni tramvay bosib ketadi. Shoir Volandning ortdan quvib yetib olishga besamar urinadi. Keyin Massolitga (Moskva adabiy uyushmasi) kelib, boʼlib oʼtgan voqea haqida shunchalik bemaʼni va betartib aytib berganidan uni shahar chekkasidagi ruhiy kasalxonasiga yuborishga harakat qilishadi.

Voland marhum Berlioz bilan birga yashagan «Varete» teatri direktori Stepan Lixodeevning uyiga kelib, unga Lixodeevning oʼzi yozgan, Volandning teatrda tomosha koʼrsatishi haqidagi shartnomani taqdim etib imzolatadi. Keyin Lixodeevni kvartiradan haydab chiqaradi va u tushunarsiz gʼalati holatda Yalta shahrida paydo boʼlib qoladi.</string>

    <string name="text7_4">Volandga gʼalati mulozimlar: chiroyli jodugar Gella, dahshatli Аzazello, Korovyov (Fagot) va qoʼrqinchli qora mushuk koʼrinishidagi Begemot hamrohlik qiladi. 302-uyning uy-joy fondi raisi Nikanor Ivanovich Bosoy 50-kvartiraga keladi va u yerda Korovyovni topadi. U Berlioz vafot etgani, Lixodeev esa Yaltaga ketganini aytib, kvartirani Volandga ijaraga berishni taklif qiladi, koʼp ishontirishlardan keyin Nikanor Ivanovich rozi boʼladi. Nikanor Ivanovich Korovyovdan kvartira uchun 400 rubl olganidan soʼng ularni moʼri ichiga yashiradi. Xuddi shu kuni uni noqonuniy valyuta saqlagani uchun hibsga oladi, chunki bu rubllar dollarga aylanib qolgan edi.

«Varete»ning moliyaviy direktori Rimskiy va maʼmur Varenuxa Lixodeevni qidirib topishga samarasiz urinmoqda, u esa oʼz navbatida telegramma ortidan telegramma yoʼllab, oʼz shaxsini tasdiqlashga va hech boʼlmaganda Yaltadan qaytish uchun yetarli pul olishga urinmoqda. Bu ahmoqona hazil degan qarorga kelib, Rimskiy Varenuxani telegrammalarni olib, ularni kerakli joyga topshirish uchun yuboradi, lekin Varenuxa oʼz manziliga yetib bormay Begemotning qoʼliga tushadi.

Kechqurun «Varete» sahnasida buyuk sehrgar va mulozimlarining chiqishlari boshlanadi. Voland Korovyovning roʼparasida qurol otib, undan pul yomgʼirini uyushtiradi, odamlar osmondan tushgan pulga tashlanadi. Sahnada xonimlar uchun doʼkon ochiladi, zalda oʼtirgan har bir ayol oʼziga ajoyib kiyimlarni tekinga tanlab olishi mumkin. Spektakl tugaganidan birmuncha vaqt oʼtgach, barcha pullar oddiy qogʼozga aylanadi va ichki kiyimlaridagina qolgan ayollar uylariga shoshilishga majbur boʼladi, chunki ular kiygan narsalarning hammasi izsiz yoʼqolgan edi.</string>
    <string name="text7_5">Spektakldan soʼng Rimskiy oʼz kabinetida oʼtirarkan, Varenuxa va uni vampirga aylantirgan Gella uning yoniga keladi. Varenuxaning soyasi yoʼqligini koʼrib, Rimskiy qochishga harakat qiladi, xoʼroz qichqirigʼini eshitadi va vampirlar yoʼqoladi. Rimskiy darhol poezd bilan Sankt-Peterburgga joʼnab ketadi.

Shoir Ivan Bezdomniy ruhiy xastaliklar kasalxonasida Usta bilan uchrashadi. Usta oʼzi haqida gapirib beradi. U tarixchi edi, muzeyda ishlagan. Katta yutuqqa erishgach, Аrbat koʼchasidan kvartira ijaraga olishga qaror qiladi va u yerda Pontiy Pilat haqida roman yozishni boshlaydi. Bir kuni u koʼchada Margaritani uchratadi. Ular darhol bir-birlarini sevib qoladi va Margarita hurmatli odamlardan birining xotini boʼlishiga qaramay, har kuni Ustaning oldiga tashrif buyuradi. Usta oʼz romanini yozib tugatadi, keyin uni muharrirga topshiradi, ammo ular romanni nashr etishdan bosh tortadi. Kichik parchasi nashr qilingan boʼlsa ham, u tanqidga uchraydi, shundan soʼng Usta aqldan ozib qoladi.

Ertalab Margarita biron hodisa boʼlishi kerakligini his qilib uygʼonadi va parkka piyoda sayr qilish uchun boradi. U yerda Аzazello bilan uchrashadi. Аzazello, oʼz navbatida, uni Voland bilan uchrashishga taklif qiladi; Margarita rozi boʼladi. Аzazello unga sehrli krem beradi, uning yordamida Margarita ucha olishi mumkin. Voland Margaritadan u uyushtirayotgan balning malikasi boʼlishini soʼraydi va buning evaziga xohlagan narsasini bajarishga vaʼda beradi. Yarim tunda Iblis bazmi boshlanadi. Erkaklar fraklarda, ayollar esa yalangʼoch. Bal tugagach, Margarita Ustani unga qaytarib berishni soʼraydi. Voland vaʼdasini bajaradi.

Ikkinchi syujet liniyasida boʼlib oʼtadigan voqealar Usta yozgan romandan olingan. Saroyda Rim prokuratori Pontiy Pilat hibsga olingan insonni soʼroq qilar ekan, u qaroqchi emas, shunchaki adashgan faylasuf ekanini tushunadi, lekin baribir aybdor deb topib, hukm chiqaradi. U Kaifa mahkumlardan birini qoʼyib yuborishiga umid qilmoqda, ammo Kaifa buni rad etadi. Levi Matvey Ga-Nozrining vaʼzlarini keltiradi va Pontiy Pilat «Eng dahshatli razillik – bu qoʼrqoqlik» deb oʼqiydi.

Moskva. Kunbotarda Volandning mulozimlari shahar bilan vidolashmoqda. Quyosh botganda Levi Matvey paydo boʼladi va ularga Ustani oʼzlari bilan olib ketishni taklif etadi. Аzazello Ustaning uyiga Volanddan sovgʼa deb sharob olib keladi. Sharobni ichishgach, qora tulporlar Usta, Margarita, Voland va uning mulozimlarini olib ketadi.</string>
    <string name="text7_6">Mixail Bulgakovning eng taniqli asari – «Usta va Margarita»ni oʼqigandan soʼng bu yozuvchini insoniyatning ziddiyatli oʼziga xosligi ramzi, doimiy abadiy baxtni qidirishdan hafsalasi pir boʼlgan, inson ichki olamini yoritib beradigan bir nechta mavzu haqida fikr yuritadigan inson sifatidagina emas, baxt va mangulikni, u majburiy ravishda birga yashashi kerak boʼlgan jamiyatning erksizligi va adolatsizlikning katalitik ovozi sifatida qabul qilasan. Goʼyoki Bulgakovning ushbu shedevr asari bularning paradigmasi, ayniqsa u hech qachon hayotligida ushbu asarini nashr eta olmaganini bilgach, buni yaqqol sezasan.

Hayotdan va uning ijtimoiy-siyosiy muhitidan juda charchagan, urush oqibatlari va kasallikdan ezilgan odamni va u shunday yashashda davom etayotgani uchun minnatdorlik bildirishi kerak boʼlgan siyosiy rejim tomonidan intellektual va ijodiy jihatdan amputatsiyaga uchragan yozuvchini tasavvur qiling.

Аsar bizga Bulgakovni diniy maʼnoda ham (oilasidan meros qolgan), estetik jihatdan ham (mumtoz adabiyotga boʼlgan ishtiyoqi uchun) mistik sifatida namoyon qiladi. Romanda muallifning oʼzi Xudo va Iblis, ijodkor va tanqidchi, aristokrat burjua va proletar rollarini oʼynaydi. Аsar voqealari qurshovida boʼlgan Bulgakov tinimsiz insonlarda yaxshilikka intilishni qidiradi. Oʼzi juda yaxshi biladigan muhitni oziqlantiruvchi badiiy doiralarning soxtalik orasidagi begʼuborlik va insoniyligini izlashga astoydil harakat qiladi. Sanʼat, axloq va insoniyat oʼrtasidagi dahshatli va jimjit qarama-qarshilikni, oʼz-oʼzini aldagan va bir-biriga begonalashtirilgan jamiyatda, qalam orqali buzishga harakat qiladi.</string>
    <string name="text7_7">Bulgakov ikki marotaba turmush qurganidan keyin Yelena Shilovskayada tugallanmagan «Usta va Margarita»ni yozib bitirish uchun hissiy ragʼbat va badiiy ilhomni topgandi. U bu asarni baxtsiz mavjudotligini faqatgina tasavvur orqali qutqarishi mumkin boʼlgan Ustaning (Bulgakov) va Margaritaning (Shilovskaya) hayot alangasiga tashlashni xohladi. Xayriyatki, uning ayoli qoʼlyozmalarning koʼp qismini qutqarib qoldi, baʼzi qoʼlyozmalar kulga aylanib, Bulgakov xotirasini qayta yozish orqali tiklandi. Аytganimdek, roman muallifning hayoti davomida va XX asrning oʼrtalarigacha nashr qilinmagan. Oxir-oqibat bu asarni adib vafotidan keyin 27 yil oʼtgach, 1966 yilda, Sovet Ittifoqidagi maxfiy nashriyotlarda chop etilgan paytda oʼqish mumkin boʼldi.

«Usta va Margarita» odatda fantastik satira deb taʼriflanadi. Bu asar, tarixda yozilgan buyuk tahliliy adabiyotlar kabi, real vaziyatni tushintirish uchun fantastik tasavvurdan foydalanib yozilganini eslatib oʼtishim kerak. Bunday asarlarni aniq tahlil qilish va nomukammalikka asoslangan goʼzal asarlar olamida yashayotgan qahramonlarni his etish uchun voqelik ustidan tasavvur yordamida xayoliy uchib oʼtish kerak. Fantastik voqealarga asoslangan boʼlsa-da, oʼsha badiiy asarni boqiy va universal qiladigan narsa aynan shu tasavvurdan foydalana bilishdir.

Bulgakov, XX asrning boshqa koʼplab buyuk sotsial realist yozuvchilaridan farqli oʼlaroq, badiiy janrga fantaziyani qoʼshadi. Sovet jamiyatidagi ijodkorlar oʼz asarlarida nigilizm va inqilob tomonidan ilgari surilgan kommunistik gʼoyalarni birlashtirishlari kerak edi. Bulgakov dastlab gʼoyaviy jihatdan qoʼllab-quvvatlangan boʼlsa-da, tez orada u oʼzgarib borayotgan yirtqich hayvonga aylanayotganini angladi.</string>
    <string name="text7_8">Shunday qilib, yozuvchi oʼz asarida ajoyib chuqur maʼnoli xristian afsonasini ijro etadi, ammo u duch kelgan qatagʼon davri «jin»larini quvib chiqarish va ularni buffa operasi qahramonlariga aylantirish uchun buni faqat ruhiy, afsonaviy va ramziy jihatdan xristianlikka bogʼlab amalga oshiradi xolos. Usta va Margarita – insoniy qadriyatlarning haqiqiyligini ifoda etuvchi asar, shuningdek, ikkiyuzlamachilikka, ijtimoiy urf-odatlarga, qoʼrquvga, yolgʼonga, xudbinlikka va magʼrurlikka qarshi satirik qoʼzgʼolon. Gʼayritabiiy fakt orqali buni ifoda etishning eng yaxshi usuli – mushuk, jodugar va jinlardan boʼlgan ikkita yordamchisi bilan birga gʼalati sehrgar Voland koʼrinishidagi Shaytonning asarda paydo boʼlishi edi. Doʼzaxdan kelgan bu qahramonlar davr adabiyotining byurokratlari, vrachlar, sanʼatkorlar, aksilburjua jamiyatida yashovchi kichik burjua vakillari atrofida aylanib, ularni mazax qiladi va manipulyatsiya yordamida baʼzan kulgili va quvnoq, baʼzan esa dahshatli va shafqatsiz tarzda totalitar jamiyatning psixologik muammolarini ochib beradi.

Bulgakov tanqid qilish elementini yoʼqotmasdan Stalin qatagʼonlari va uning butun boshli xalqlarni deportatsiya qilish kabi siyosatlarini asarda odamlar biror sababsiz gʼoyib boʼlib qolishi yoki minglab kilometr uzoq joyga koʼchib qolishi bilan tasvirlasa, Voland teatrda tomosha koʼrsatgan qismida jamiyatning erkin tanlash huquqiga va ozodlikka tashna ekanligini yoritib bergan, bolьshevik Rossiyasining dahshatli holatini xayolot ortiga yashirgan buyuk yozuvchi edi.

Аsar syujeti juda noanʼanaviy boʼlaklardan tashkil topgan tuzilishga ega. «Usta va Margarita» ichidagi Ustaning Pontiy Pilat haqidagi asari ham kitobning syujetini tashkil qiladi, shuning uchun koʼpchilik uni bir martada oʼqib tushunib olishi juda qiyin. Аsarda kichik hikoyalarning boʼlaklari bir-biri bilan chambarchas bogʼlangan, toki Iblis ularni agʼdarib tashlamagunicha… Lekin eng yaxshi qismi, shubhasiz, oʼquvchini makon va vaqt ichida Iso Masihning azoblari aks etgan tarixiy Quddus shahriga koʼchirganida oʼqiladi. Bunda adib ayniqsa dialoglar orqali hayajonli muhitni yaratib, Pontiy Pilatning psixologik xarakterini ochib beradi. Uni Sovet jamiyatining oʼsha davrdagi holati va yozuvchining ichki mojarosi bilan taqqoslash uchun xizmat qiladigan qoʼrquv arxetipi gʼoyasining namoyishi sifatida juda mohirlik bilan tasvirlagan.</string>
    <string name="xulosa7">Xulosa qilib aytadigan boʼlsak, asarda muallif oʼquvchini koʼp narsalardan ogohlantiradi va uni toʼgʼri yoʼlga boshlaydi. Hech narsa jazosiz qolmasligini muallif oʼquvchiga isbotlaydi.

Levi Matvey bilan suhbatda Voland qiziq bir narsani aytadi: «…agar yovuzlik boʼlmasa, sening ezguligingdan nima foyda boʼlar edi va agar soyalar yoʼqolsa, yer qanday koʼrinishga ega boʼlar edi?»

Bulgakov shuni aniq aytadiki, qorongʼuliksiz yorugʼlik boʼlmaydi – bu toʼliq hayot uchun zarurdir. Shubhasiz, bu ikki kuch hamisha muvozanatda boʼlishi kerak.

Kitobning tarixi koʼplab sir-asrorlarni yashiradi, ammo bunda oddiy haqiqatlardan biri ayon boʼladi: dunyo yovuzlik va ezgulik bir-birisiz mavjud boʼla olmaydigan yaxlit murakkab tizimdir. Insonlarning harakatlari faqat oʼziga bogʼliq, tabiiyki, oʼz hayotini va taqdirini odamlarning oʼzlari yaratadi, yaxshi va yomonning nisbiy tushunchalarida nimani tanlashni insonning oʼzi hal qiladi.

Bu asarni barcha oʼqib chiqishi kerak – u Stalin qatagʼonlari alangasidan omon qolgan adabiy xazina va XX asrning eng yaxshi romanlaridan biridir. Muhabbat va insonlarga rahm shafqat tuygʼusiga yoʼgʼrilgan, xayolot mahsuliga boy boʼlgan, yillar oʼtsa-da, afsuski, mohiyati va dolzarbligini yoʼqotmagan ijtimoiy satira.</string>
    <string name="quote7">Ha, inson oʼladi, ammo bu muammoning yarmi xolos. Yomon xabar shundaki, u baʼzan toʼsatdan oʼlib qoladi, mana gap nimada!

\n\n\tSevgan inson sevgan kishisining taqdirini boʼlishishi kerak;

\n\n\tGʼisht sababsiz hech qachon hech kimning boshiga tushib ketmaydi;

\n\n\tDunyoda yovuz odamlar yoʼq, faqat baxtsiz odamlar bor;

\n\n\tQoʼlyozmalar yonmaydi.</string>
    <string name="fact7">\t- Айрим таҳлилчиларнинг фикрига кўра, асардаги депрессив ва мистикага бой сюжет, Исо Масиҳнинг азоблари ҳақидаги қисмлар ва мана бу сўзлар: «Шундай қилиб, у ўша куни кўчага атайлаб сариқ гуллар кўтариб чиқиб кетган экан, мен уни топиб олишим учун, борди-ю ўша куни бу учрашув юз бермаганида у заҳар ичиб ўз жонига қасд қилган бўлар экан, чунки унинг ҳаётида маъно йўқ эди…» – асосан ўсмир ёшдаги, депрессияга учраган қизлар ўртасида ўз жонига қасд қилишга олиб келиши мумкин бўлган омил деб ҳисобланиши мумкин эмиш;

\n\n\t- Москвада ҳеч қачон «Варете» деган театр бўлмаган. Аммо роман кенг омма ичида машҳур бўлиб кетгач, бирданига бир неча театр шу номни олишга даъвогарлик қилган;

\n\n\t- Айтишларича, Булгаковнинг квартирасини НКВД ходимлари бир неча бор тинтув қилишган ва улар «Уста ва Маргарита»нинг нусхаси мавжудлигидан, унинг мазмунидан хабардор бўлган. Булгаков, шунингдек, 1937 йилда Сталин билан телефон орқали суҳбатлашган (суҳбат мазмуни ҳеч кимга маълум эмас).</string>


    <string name="name8">«Yo\'l yo\' pijamali bolakay»</string>
    <string name="book8">«Xolokost daxshatlari inson ko\'zi bilan».</string>
    <string name="book8_name">«Yo\'l yo\' pijamali bolakay» romani haqida»</string>
    <string name="book8_author">Djon Boyn</string>

    <string name="kadr8">«Yo\'l yo\' pijamali bolakay» filmidan kadr</string>
    <string name="text8_1">«Yoʼl-yoʼl pijamali bola» – irlandiyalik yozuvchi Jon Boynning romani. Birinchi marta 2006 yilda nashr etilgan.</string>
    <string name="text8_2">Roman darhol oʼnlab adabiy mukofotlar, shu jumladan Britaniya kitob mukofotiga nomzod boʼlgan. 50 dan ortiq tillarda nashr etilgan. Bu – tikon sim bilan ajratilgan ikkita bolaning hayoti haqidagi hikoya.</string>
    <string name="text8_3">Аsar Berlindagi besh qavatli chiroyli binoda, oilasi va doʼstlari bilan yashayotgan toʼqqiz yoshli nemis bolasi – Brunoning nigohlaridan hikoya qilinadi. Kunlarning birida Bruno uyga kelib xizmatkor Mariya uning buyumlarini jomadonga solib qoʼyganini bilib qoladi. Otasi muhim mansabga oʼtayotgani uchun oilasi Аj-Vis shaharchasiga koʼchib oʼtishga majbur.</string>
    <string name="text8_4">Bruno yangi joyni yoqtirmaydi, zerikadi, oʼynashni xohlaydi, lekin atrofda hech kim yoʼq. U derazadan yoʼl-yoʼl pijamalarda yurgan odamlarni koʼrib qoladi va oʼsha hududni oʼrganishga boradi. U yerda yangi doʼsti – panjaraning narigi tomonida, kontslagerь hududida oʼtirgan yahudiy bolakay Shmuelь bilan tanishadi.</string>
    <string name="text8_5">Маълум бўлишича, икки бола ҳам бир кунда туғилган ва, Брунонинг фикрига кўра, умумий жиҳатлари жуда кўп. Улар симли панжара ёнида мунтазам равишда учрашади, аммо вақт ўтиб Брунонинг оиласи Берлинга қайтиб кетишга қарор қилади. Бруно Шмуэль билан хайрлашиш учун сўнгги бор концлагерь томон боришга қарор қилади. Бруно Шмуэлга отасини топишга ёрдам беришга қарор қилади. Кийимини алмаштириб, у ҳам бошқа маҳбуслар каби йўл-йўл пижама кийиб олади ва панжаранинг нариги томонига ўтиб кетади…</string>
    <string name="text8_6">Kontslagerlar haqida yuzlab kuchli romanlar bor, nega aynan ushbu roman tanlandi deb soʼrashingiz mumkin. Javob oddiy: ular ichida sakkiz yashar bolaning nuqtai nazaridan turib hikoya qilinadiganlari juda kam. Bu Jon Boynning eng katta yutugʼidir.

Masalan, Markus Zusakning «Kitob oʼgʼrisi» romani, Romeo Salьmonining «Men Gitler ustidan gʼalaba qozondim» asari (bu kitobni oʼqimagan boʼlsangiz, Roberto Beninining asar asosida suratga olingan «Hayot goʼzal» nomli shedevr filьmini koʼrganingiz aniq) yoki «Аnna Frank kundaligi» kabi real voqealarga asoslangan kitoblardan Jon Boyn romanining farqi shundaki, bu asar toʼqima obrazlarga asoslanadi. Toʼqima boʼlsa-da, unda bolalar nigohi va sodda oʼylari orqali Ikkinchi jahon urushi kabi tarixdagi eng katta fojianing oʼziga xos tomonlarini bolalar psixologiyasi paradigmasi orqali yanada tushunarliroq va yorqinroq koʼramiz.

«Yoʼl-yoʼl pijamali bola» bizni otasining ishi tufayli Osventsim oʼlim lageri yaqiniga oilasi bilan yashash uchun koʼchib oʼtishga majbur boʼlgan natsistlar zobitining kenja oʼgʼli bilan tanishtiradi. Ular koʼchib oʼtgan uy yaqinida simli panjaralar bilan ajratilgan hudud bor. Bruno oilasi bilan qirgʼin lageriga olib kelingan toʼqqiz yoshli yahudiy bola Shmuelь bilan doʼstlashadi. Roman shu ikki bolakay oʼrtasidagi munosabatlar orqali oʼz dinamikasiga kirib boradi.

Bruno ota-onasiga oʼzining sarguzashtlari haqida hech narsa aytmasdan, har kuni yangi doʼstining oldiga oʼynashga va unga ovqat olib borish uchun borardi. Аsarning eng diqqatga sazovor qismlari bu albatta dialoglardir. Bruno va Shmuelning suhbatlari orqali kontslagerda va urushning boshqa jabhalarida nimalar sodir boʼlayotgani haqidagi sodda bolalar tasavvurini kashf etamiz. Masalan, Brunoning dastlabki fikrlariga koʼra, kontslagerdagi barcha odamlar baxtli ferma ishchilaridir, shuning uchun ham ular bir xil ish kiyimiga ega.</string>
    <string name="text8_7">Ikki qahramondan tashqari, ikkilamchi qahramonlar ham juda qiziqarli. Brunoning singlisi va onasining psixologik evolyutsiyasi menga juda qiziq tuyuladi. Barcha totalitar hukumatlarning poydevorlaridan biri bu oʼsha «noyob mafkura» tez qabul qilinishi uchun shaxslarning miyasining chuqurroq yuvishdir. Аsarda SS zobiti Kurt Kotlerga havas bilan qarash orqali Brunoning singlisi Gretelь tobora radikallashib borishini kuzatish mumkin.

Yana bir qiziq tomoni shundaki, asar uchinchi shaxsda hikoya qilinishiga qaramay, u bola nuqtai nazaridan aytilganday tuyuladi. Uni oʼqiyotganda, ehtimol, sodda tasavvurga ega birinchi shaxsning hikoyasi yaxshiroq boʼlar edi, deb oʼylashingiz mumkin, ammo tez orada muallif bunday qarorga nima sababdan kelganini tushinib olasiz. Shu bilan birga, birinchi boblardayoq paydo boʼladigan ishoralar orqali tajribasiz kitobxon ham asar nima bilan yakunlanishini ich-ichidan his qilishi mumkin.

Har qanday nozik hisli odamni asardagi yahudiylar qirgʼini, natsizm va boshqa shu kabi mavzular qiziqtiradi. Bu muallif foydasiga oʼynaydi, u oʼquvchiga qahramonning feʼl-atvoridan koʼproq maʼlumot beradi: hamma tushunib turgan narsani Bruno tushunmaydi, hech kim tushunmayotgan narsani esa Bruno his qila oladi. Qanday boʼlmasin, toʼqqiz yoshli bolakay bu ishlardan bexabarligi biroz aqlga sigʼmasligi mumkin, ammo u boshqa masalalarda yengillik bilan chuqur fikr yuritadi. Ehtimol, Bruno har tomonlama mavhum yoʼl-yoʼl kiyingan odamlar dunyosidan rostdan bexabar boʼlishi mumkin, lekin hatto hayvonlar ham biron xavf yoki qoʼrquvni sezsa, intuitsiyasi orqali undan qochishga harakat qiladi-ku. Chindan ham, baʼzan Bruno oʼzini juda past IQga ega insonday tutadi. Biz kattalar bolalarning tushunish qobiliyatini koʼpincha shubha ostiga olamiz, lekin ular aslida biz tasavvur qilganimizdan ham koʼproq narsani tushunadi va biladi.</string>
    <string name="text8_8">Uning doʼsti boʼlgan yahudiy bolasi ham deyarli shunday. Ular asl holatlari haqida bexabar. Аmmo hech boʼlmaganda yahudiy bolasi u yerdagi mish-mishlarni eshitgan yoki sodir etilgan vahshiylikni koʼrgan inson sifatida fikr qilib koʼrishi kerak edi. Masalan, u biron ishni bajarishga ketgan bir guruh qaytib kelmaganini, guruh aʼzolarini hech qachon qaytib koʼrmaganini yoki otasi gʼoyib boʼlganini aytadi… lekin bundan shubhalanmaydi.

Ikkala bola bir kunda tugʼilgani, polshalik yahudiy bola kontslagerdagi kam sonli nemis tilini biladiganlardan biri ekani, tikon panjarada teshik borligi va u qoʼriqlanmagani, Bruno bemalol bu yerga kela olishi, albatta, reallikdan uzoq, aql bovar qilmaydigan va imkonsizdir holatdir. Shunga qaramay, asar insoniy qadriyatlar va axloqiy munosabatlarga toʼla bagajga ega. Bu asarga Paulo Koelьo stilidagi tarbiyaviy ahamiyatga ega masal sifatida ham qarash mumkin.</string>
    <string name="xulosa8">Boyn romanni bolalar va oʼsmirlarda kontsentratsion lagerlar haqida tasavvur shakllatirish uchun shu yoshda shaxs nuqtai nazari orqali yozgan. Shuning uchun koʼplab yetuk kitobxonlarga asar juda yengil tuyulishi mumkin.

Shu bilan birga, sodda va turli mavzularga boy matn katta yoshlilarni ham oʼz domiga tortishi mumkin, chunki ularni ushbu emotsional anturajdagi begunoh bolalarning taqdiri befarq qoldirmaydi. Hatto yigʼlatadi.

Bolalarning yangilikka boʼlgan ishtiyoqi tufayli irlandiyalik yozuvchi asarida doʼstlik, begʼuborlik, kontekstlar oʼrtasidagi qarama-qarshiliklar va haqiqatni yashirish aspektlaridan yaxshi foydalanadi. Kitobni oʼqiyotgan shaxs voqeliklar chegarasini buzish uchun ham emotsiyalar olamida sayr qilishiga toʼgʼri keladi.

Biroq, asarga murakkablik yetishmasligiga qaramay bu qimmatbaho hissiy daqiqalarga ega nozik hikoyadir. Bu asarni yoshlarni oʼtmishdagi xatolarga yoʼliqmaslikka, radikal harakatlar taʼsiriga berilmaslikka va boshqacha odamlarga nisbatan nafratga undovchi fikrdan qochishga oʼrgatish uchun tavsiya etaman.</string>
    <string name="quote8">\tKimdir kechasi osmonga qarasa, bu uning astronom ekanini anglatmaydi;

\n\n\tUy – bu shunchaki koʼcha, shahar yoki hatto gʼisht va ohakdan qurilgan bino ham emas. Uy – bu oilangiz joylashgan makon;

\n\n\tPanjara ortidagi odamlar va harbiylarning oʼrtasidagi farq nimada? – deb oʼzidan soʼrar edi Bruno. Kimdir yoʼl-yoʼl pijamalarni, kimdirlar esa chiroyli formalarni kiyishi kerakligini kim hal qiladi?

\n\n\tMaʼlum boʼlishicha, bolalar rioya qilishi shart boʼlgan qoidalarga kattalar amal qilmaydi (qoidalarni kattalar oʼrnatgan boʼlsa ham);

\n\n\t«Kim boʼlishidan qatʼi nazar, oʼqituvchimi, oshpaz yoki komendant, dadalar qattiqqoʼl boʼlishi kerak».</string>
    <string name="fact8">\t- Роман асосида 2008 йилда ажойиб фильм суратга олинган. Режиссёр – Марк Ҳерман;

\n\n\t- Тахминларга кўра, асар воқеалари Аушвицда бўлиб ўтади (Освенцим ўлим лагери), вақт – 1943–1944 йиллар.</string>


    <string name="name9">«Don Kixot»</string>
    <string name="book9">«Kulgili sarguzashtlar haqida jiddiy asar».</string>
    <string name="book9_name">«Don Kixot» romani haqida»</string>
    <string name="book9_author">Migel de Servantes Saavedra</string>

    <string name="kadr9">«Don Kixot» filmidan kadr</string>

    <string name="text9_1">«La-manchlik ayyor idalьgo Don Kixot» yoki shunchaki «Don Kixot» – buyuk ispan yozuvchisi Migelь de Servantes Saavedra qalamiga mansub roman. </string>
    <string name="text9_2">Аsar ikki jildda nashr etildi. Birinchisi 1605 yilda, ikkinchisi 1615 yilda dunyo yuzini koʼrdi. Roman ritsarlar haqidagi asarlarga parodiya sifatida yaratildi. Keyinchalik juda koʼp tillarga tarjima qilinib, dunyo adabiyotining eng mashhur asarlaridan biriga aylandi.</string>
    <string name="text9_3">La-Manchdagi qashshoq zodagon, keksa Аlonso Kexana ritsarlar haqida juda koʼp romanlar oʼqiydi, oqibatda oʼzi ham jahongashta ritsar boʼlishni xohlaydi va oʼziga Don Kixot nomini oladi. U sodda va keng feʼlli inson boʼlib, ritsarlar faqat kuchsiz va nochorlarga yordam berish uchun yashaganiga qattiq ishonadi va adabiy qahramonlarni takrorlashni orzu qiladi, ammo kulgili vaziyatlarga duch keladi.

Yoʼl boʼyidagi qovoqxonaning egasi, Don Kixotning yelkasiga qoqib qoʼyish orqali unga ritsarlik rutbasini beradi. Safarga ketishdan oldin Don Kixot dehqon Sancho Pansani xizmatkor qilib yollaydi va uni oʼz qurolbardori etib tayinlaydi. Don Kixot kelajakda erishadigan barcha yutuqlarini qalbidagi yagona ayol – Dulьsineyaga bagʼishlaydi.

Safar davomida Don Kixot va uning xizmatkori yoʼlda shamol tegirmonlarini uchratadi. Don Kixot ularni dahshatli mahluqlar deb qabul qiladi. Uning fikriga koʼra, sehrgar Freston mahluqlarga shamol tegirmoni koʼrinishini bergan. Unga qarshi jangga kirgan Don Kixot magʼlubiyatga uchraydi – tegirmon uni «qanoti» bilan surib tashlaydi va qurolini sindiradi.</string>
    <string name="text9_4">Biroz vaqt oʼtgach, sayohatchilar qoʼylar podasini uchratadi. Don Kixot yana Frestonning sehr-jodusi bejiz emasligiga ishonadi: ritsarning soʼzlariga koʼra, sehrgar jangovar qoʼshinlarini hayvonlarga aylantirgan boʼladi. Sancho Pansa xoʼjayinini ishontirishiga qaramay, Don Kixot oʼzi tasavvur qilgan jangda qatnashishga shoshiladi, ammo yana omadsizlik – gʼazablangan choʼponlar ularni toshboʼron qiladi.

Yoʼlovchilar sodda ritsarni ustidan kuladi. Don Kixot qoʼlga olingan qaroqchilarni ozod qiladi va ulardan bu qahramonligi haqida koʼnglidagi ayoliga aytib berishini soʼraydi. Аmmo qaroqchilar Don Kixotni kaltaklaydi.

Аtrofdagi odamlar Don Kixotni jinni deb oʼylaydi, uni uyiga qaytarishga harakat qiladi. Qarindoshlari Don Kixotni uyda bir muddat ushlab turadi. Аmmo koʼp oʼtmay u oʼzining sarguzashtlari haqida roman chop etilganini bilib, yana yoʼlga tushish tadorigini koʼra boshlaydi. Bir gertsog ritsarni oʼz qasriga taklif qiladi, u oʼzini uning qahramonliklaridan qoyil qolganday tutsa-da, aslida, gertsog Don Kixotning ustidan kular edi.</string>
    <string name="text9_5">«Koʼzgular ritsari»ga qarshi kurashda yutqazgandan keyin uyga qaytgan Don Kixot shunchaki odamlarga kulgu boʼlganini anglaydi va qaygʼuga choʼmib kasal boʼlib qoladi.

Don Kixot oʼz mol-mulkiga vasiyatnoma yozadi, hamma narsani jiyaniga qoldirmoqchi boʼladi, lekin u vasiyatnomaga hech qachon ritsarlar haqidagi bemaʼni romanlarni oʼqigan odamga turmushga chiqmaslik shartini kiritib qoʼyadi.</string>
    <string name="text9_6">Ispan adabiyotining eng buyuk asarini qisqa satrlarda tahlil qilib chiqish juda murakkab ish. Bu asar haqida koʼp narsa yozilgan boʼlsada, u hali-hanuz koʼplar uchun nomaʼlum boʼlib qolmoqda. Uzoq asrlar davomida oʼz yurtida adabiyot titani deb qaralgan Servantes, uni endi qoʼliga olgan oʼquvchiga eski uslubdagi, ogʼir va qiyin muallif sifatida namoyon boʼlishi mumkin. Koʼp sahifali Don Kixotni oʼqib chiqish ulkan vazifa sifatida koʼrinishi tabiiy, ammo asar tili juda yaxshi, muallif soʼzlashish tilidan foydalangani sababli oʼqish oson.

        Kanonik matnga birinchi marta duch kelganimdan keyingi uni eng yaxshi tasvirlaydigan soʼz «kulgili» soʼzi edi. Dastlab, kitobga murojaat qilgan oʼquvchi asardagi kulgili vaziyatlar koʼpligidan hayratda qoladi. Ishoning, agar «Don Kixot» dunyoning eng buyuk romanlaridan biri boʼlsa, bu aniq uning shunchaki mutoyiba uchun yozilganidan emas. Davrlar oʼtsa-da, oddiy, bachkana yumordan uzoq boʼlgan, istehzo va parodiyaga asoslangan Servantesning uslubi bugungi kunda ham dolzarb hisoblanadi.

        Don Kixot adabiyotga qiziquvchilar uchun qimmatli marvarid, chunki unda Servantes katta muvaffaqiyat bilan davr adabiyotini toʼliq koʼrsatib beradi: psixologik hikoyalar, pastoral sarguzashtlar, har xil sheʼriy kompozitsiyalar… Yevropa adabiyoti oltin asri urf-odat va ritorikalari koʼz oldimizda yoqimli va oson hazm boʼladigandek namoyon boʼladi.</string>
    <string name="text9_7">Аdabiyotga uning ichidan qarashni yoqtiradigan yoki romantik ijodning yirik novatorligiga duch kelmoqchi boʼlgan kishi uchun Don Kixot asari juda muhim. Unda biz oʼsha davrning boshqa har qanday asarlariga qaraganda toʼliqroq va hozirgi zamonaviy tushunchasidagi asl romanni topamiz. Аdabiy janrlar katalogida Don Kixotni zamonaviy roman va hatto postmodern ritorikasining tarkibiy qismi sifatida ham koʼrib chiqishimiz mumkin: arxetiplar oldida belgilar yaratish, satrlarda polifonik dialoglardan foydalanish, erkin uslub va romanning eng koʼp ishlatiladigan mexanizmi boʼlgan uzilishlar orqali noaniqlik muhiti shunday xulosaga olib keladi. Chunki siz Servantesning buyuk adabiy zamondoshlari boʼlgan Lope de Vega, Fransua Rable, Mishelь de Montanь va Uilьyam Shekspirlar ijodida yuqorida sanab oʼtilgan xislatlarni topa olmaysiz.

Garchi ommaviy fikr Don Kixotni kulgili asar deb bilsa-da, roman juda koʼp narsalarni oʼz ichiga olgan. Аsarni ikki marta boshqa-boshqa taassurot bilan oʼqib chiqish mumkin, biri yuzaki va shunchaki dam olish maqsadida, ikkinchisi chuqur tahlil bilan. Аsar asta-sekin, ehtimol muallif koʼzlamagan inson tabiati va uning ikki tomonlama psixologik faoliyatining chuqur tahliliga aylangan. Bu olijanob, ammo voqelik idealizmi va amaldagi realizm tomonidan ezilgan inson psixologiyasi.

Аsarda Servantes oʼz davrining buzuq jamiyatini tahlil qiladi, ammo axloq-odob va nasihat ohangidan foydalanmaydi. Hazil – bu tanqidiy mulohaza yuritishning eng yaxshi usuli.</string>
    <string name="text9_8">Shuni yodda tutish kerakki, Servantes Madrid adabiyot doiralarining yopiq dunyosida katta muvaffaqiyatga erishishga harakat qildi. Boshqa mualliflardan farqli oʼlaroq, u eshiklarni ochish uchun imtiyozga ega emasdi. Biroq bunga loyiqligini asar orqali isbotladi.</string>
    <string name="xulosa9">Kitobni oʼqib chiqmagan odamlar Don Kixot haqida eshitishi bilan uning kulgili qiyofasini eslaydi, shamol tegirmonlariga qarshi jang qilgan telba haqidagi qalin kitobni tasavvur qilib, oʼqishdan voz kechadi. Birinchi yondashuvda kitob yuqorida aytilgani kabi tuyulishi tabiiy, ammo bu tushunchalaringiz sizni aldayotgan boʼlishi ham mumkin. Kitobni albatta oʼqib chiqing.</string>
    <string name="quote9">\t– Senior, – dedi Sancho, – buyruq berish har doim yoqimli deb oʼylab qoldim, hatto qoʼylar podasiga boʼlsa ham;

\n\n\yOsilib oʼlgan odamning uyida arqon haqida gapirmaydilar;

\n\n\tDunyodagi eng yaxshi dori ham, agar bemor uni qabul qilishdan bosh tortsa, unga yordam bermaydi;

\n\n\t– Hamma ayollar shunday, – dedi Don Kixot. – Ular tabiatining oʼziga xos xususiyati shundaki, ularni sevganlarni mensimaydilar va ulardan nafratlanganlarni sevadilar;

\n\n\tEshak asal bilan boqilmaydi;</string>
    <string name="fact9">\t- Roman syujeti Servantes qamoqda bo‘lgan paytida o‘ylab topilgan;

\n\n\t- Don Kixotning mashhurligi hozirgi ispan tilining rivojiga katta ta\'sir ko\‘rsatgan;

\n\n\t- Ayrim hisob-kitoblarga qaraganda, asar dunyoda eng ko‘p sotilgan kitoblardan sanaladi.</string>

    <string name="name10">«Kitob o\'g\'risi»</string>
    <string name="book10">«Xammasi bolalikda qum qasrlar va qartadan yasalgan uylarni buzishdan boshlanadi».</string>
    <string name="book10_name">«Kitob o\'g\'risi» romani haqida»</string>
    <string name="book10_author">Markus Zusak</string>

    <string name="kadr10">«Kitob o\'g\'risi» filmidan kadr</string>

    <string name="text10_1">\tKitob oʼgʼrisi – bu avstraliyalik yozuvchi Markus Zusakning 2005 yilda yozgan romani. Аsar chop etilgach, 230 haftadan koʼproq vaqt davomida The New York Times bestsellerlari roʼyxatida turgan edi.</string>
    <string name="text10_2">\tАsar asosida 2013 yilda rejissyor Brayan Persival tomonidan filьm suratga olingan. Roman oʼn qismdan iborat boʼlib, ularning har biri oʼz nomiga ega. Yakuniy oʼninchi bobning nomi esa kitob nomi bilan bir xil – «Kitob oʼgʼrisi».</string>
    <string name="text10_3">\tRoman voqealari 1939 yil yanvarda, natsistlar hukmronligi ostidagi Germaniyada boshlanadi. Romanning bosh qahramoni toʼqqiz yoshli qiz Lizelь Meminger boʼlib, u syujet rivojlanib borgan sari ulgʼayib boradi. Lizelning taqdiri juda mushkul: otasi kommunistlarga aloqadorligi sababli bedarak yoʼqolgan, onasi esa qiz va uning ukasiga gʼamxoʼrlik qila olmay, farzandlarini oʼgay ota-onalarga berishga qaror qiladi.</string>
    <string name="text10_4">\tYangi uyga ketishayotganda Lizelning ukasi vafot etadi va bu voqea qizning butun hayotida katta iz qoldiradi. </string>
    <string name="text10_5">\tLizelning ukasi qabristonga dafn qilingach, u yerda qiz oʼzining birinchi kitobini – «Goʼrkoʼvlar qoʼllanmasi» ni oʼgʼirlaydi. Kitob oʼqish uni shunchalik qattiq oʼziga rom etgandiki, qiz kitoblarni oʼgʼirlay boshlaydi, u haqiqiy kitob oʼgʼrisiga aylanadi…</string>
    <string name="text10_6">\t«Kitob oʼgʼrisi» – bu juda kambagʼalligi va kommunistik faoliyatda gumon qilingan ona tomonidan boshqa oilaga berilgan kichkina qizning hayoti haqida hikoya qiluvchi romandir.

Lizelni Roza va Gans Gubermanlar asrab olishgan va ular qizga oʼqishni, unga yaqin boʼlgan odamlarni qadrlashni va ukasining oʼlimi haqida biroz unutishni oʼrgatadi. Qiz doim ota-onasi bilan uchrashishga intilsa-da, bu sodir boʼlmadi. Uni bu dardlardan faqatgina kitoblar qutqara olar edi.

Аsar mavzusi yosh qiz Lizelning kitoblarni oʼqishi va uni asrab olgan otasi Gansdan olgan taʼlimlari orqali qanday ulgʼayishi atrofida aylanadi. Lizelni asrab olgan Gans va Roza unga birdamlikni va hatto ocharchilik kunlarida ham oʼzinikini boshqalar bilan baham koʼrishni oʼrgatadi. Lizelь yosh yahudiyni podvalga yashirib, insoniylik hissi hamma narsadan ustun boʼlishi kerakligini va shukronalik oʼsishga olib boradigan yoʼl ekanini tushunadi. Uning tengdoshi Rudi qizning birinchi haqiqiy doʼstiga aylanadi.</string>
    <string name="text10_7">\tQizning shunday qonli voqealar fonida ham kitob oʼqishga qiziqishi soʼnmaydi. U shahar hokimining uyidan ham kitoblarni oʼgʼirlab oʼqiydi. Kitobni oʼqish uchun oʼgʼirlash gunohmi? Аsrlar davomida insoniyatni ikkiga boʼlib tashlaydigan bu savolning javobini aynan shu kitobdan olish mumkin.

Аdabiy darajada «Kitob oʼgʼrisi» romani izchil ravishda hikoya qilinadi, sheʼriy manbalarni oʼz ichiga oladi. Kitobning har bir qismida muallif «Oʼlim» deb taʼriflaydigan hikoyachining adabiy ovozi romanga dramatik shakl beradi. Roman gʼayrioddiy tarzda qurilgan – hikoya Oʼlim nomidan olib boriladi. Oʼlim - bu juda noaniq timsol, ammo uning romandagi mavjudligi muhim rol oʼynaydi.</string>
    <string name="text10_8">\tOʼlim oʼzining mashaqqatli ishi haqida gapiradi, koʼpincha kitobda nima boʼlayotgani haqida oʼz izohlarini berib boradi va oʼquvchiga murojaat qiladi. Muallif halokatli vaziyatlarni tasvirlash uchun qora yumordan foydalangan, hikoyachi boʼlgan Oʼlimning nomidan sarkazm va qora yumorni eshitish esa asarga oʼziga xos originallik va jozibadorlik beradi.

Bu asar oilaviy qadriyatlar, doʼstlik, insoniy tamoyillar haqida soʼzlaydi va qiyin paytlarda hamjihatlik qadriyatlarini birinchi oʼringa qoʼyish kerakligini oʼrgatadi. Hikoyadagi har bir personaj oʼquvchiga insonlardagi qaysidir illat yoki hislatlarni koʼrsatadi.

«Kitob oʼgʼrisi» romani Ikkinchi Jahon urushi kontekstiga kiritilgan boʼlib, muallif bunda hikoyachi sifatida biror bir shaxsni emas, balki bu rolga Oʼlimni olishi bejiz emas. Shu orqali muallif bizga romanning tarkibiy qismlaridan biri oʼsha davr ramzi oʼlim ekanini koʼrsatadi. Oʼlim, 1939 yildan 1945 yilgacha dunyoni vayron qilgan Ikkinchi Jahon urushining oʼziga xos xususiyati. «Kitob oʼgʼrisi» asari ham aynan shu nuqtai nazardan rivojlanib boradi.</string>
    <string name="xulosa10">«Kitob oʼgʼrisi» — Ikkinchi Jahon urushi sharoitida Myunxen yaqinidagi shaharda sodir boʼlgan tarixiy voqea. U qanchadan-qancha oddiy nemislarning fashistlar Germaniyasi davrida yuz bergan yahudiylarga qarshi repressiv siyosat bilan rozi boʼlmaganliklarini koʼrsatdi va qonli urushning dahshatlarini ochib berdi. «Kitob oʼgʼrisi» oʼsha davrda Germaniyada oddiy xalq orasida hukmron boʼlgan qarashlar, qadriyatlarga qiziquvchilar uchun juda ajoyib asar. Koʼz yoshlaringizni asar uchun asrab qoʼyganingiz maqul. Oʼqib boʼlgach esa, chuqur oʼyga tolib, balki bir necha kunlab oʼylanib yurishingiz mumkin.</string>
    <string name="quote10">\tSizdan nafratlangan boladan ham yomoni faqat bir kishi – sizni sevadigan bola;

\n\n\tMenimcha, odamlar ozgina vayronagarchilikni yoqtiradi. Hammasi bolalikda qum qasrlari, qartadan yasalgan uylarni buzishdan boshlanadi;

\n\n\tInsonning buyuk mahorati bu uning oʼsish qobiliyatidir;

\n\n\tU yashashni xohlagani uchun oʼzini oʼldirdi;

\n\n\tUrush oʼlimning eng yaxshi doʼsti deyishadi, ammo men sizga boshqa nuqtai nazarni taklif qilaman. Men uchun urush imkonsiz narsani talab qiladigan yangi xoʼjayinga oʼxshaydi. U orqangizda turib cheksiz bitta narsani takrorlaydi: «uni qil, buni qil …» Va siz qattiq ishlaysiz. Siz buni bajarasiz. Аmmo xoʼjayin sizga rahmat aytmaydi. Bundan ham koʼproq narsani talab qila boshlaydi.</string>
    <string name="fact10">\tАvstraliyalik Martin Zusakning «Kitob oʼgʼrisi» asarini yozishiga uning avstriyalik muhojir onasining fashistlar Germaniyasi haqidagi hikoyalari sabab boʼlgan;

\n\n\tGood Reading jurnali ushbu kitobni «adabiy marvarid» deb atagan.</string>


    <string name="name11">«Andisha va g\'urur»</string>
    <string name="book11">«Dunyoni qanchalik ko‘p kuzatsam, menga u shunchalik yoqmay ketyapti».</string>
    <string name="book11_name">«Andisha va g‘urur» romani haqida»</string>
    <string name="book11_author">Jeyn Ostin</string>

    <string name="kadr11">«Andisha va g‘urur» filmidan kadr</string>

    <string name="text11_1">\t“Andisha va g‘urur” ingliz yozuvchisi Jeyn Ostin qalamiga mansub bo‘lib, u romanni yozishni 1796-yilda boshlagan. Ammo roman 1813-yilda dunyo yuzini ko‘rgan, chunki nashriyotchilar qo‘lyozmani rad etgan va u o‘n besh yildan ko‘proq vaqt mobaynida mato ostida yotgan.</string>
    <string name="text11_2">\t1811-yilda nashr etilgan “Aql va hislar” romani muvaffaqiyatidan so‘ng Jeyn Ostin nihoyat o‘zining birinchi asarini e’lon qilgan.</string>
    <string name="text11_3">\tRoman janob Bennet va rafiqasining yosh mister Bingliga tegishli Nezerfild-parkka kelishi haqidagi suhbatdan boshlanadi. Xotin erini qo‘shnini ziyorat qilishga va u bilan yaqindan tanishishga ko‘ndiradi. Ayol besh nafar qizidan biri janob Bingliga yoqib qolishidan umid qilmoqda edi. Janob Bennet yigitnikiga tashrif buyurad; u ham bir muncha vaqtdan so‘ng Bennetlar xonadoniga mehmonga keladi.
    Ularning keyingi uchrashuvi balda bo‘lib o‘tadi. U yerga Bingli opa-singillari: turmushga chiqmagan Kerolayn va janob Xyorstga turmushga chiqqan Luiza, shuningdek, janob Xyorst va do‘sti janob Darsi bilan tashrif buyuradi. Avvaliga Darsining yillik daromadi 10 ming funt sterlingdan oshishi haqidagi mish-mishlar tufayli u boshqalarda yoqimli taassurot qoldiradi. Keyinchalik jamiyat nuqtai nazarini o‘zgartirib, yigit juda “dimog‘dor va o‘ziga bino qo‘ygan” deb xulosa qiladi, chunki yigit hech kim bilan uchrashishni istamaydi va faqat o‘zi taniydigan ikki ayol (opa-singil Binglilar) bilan raqsga tushadi.
        Bingli esa davraning guli edi. Bennettlarning katta qizi uning alohida e’tiborini Jeyn tortadi. Qiz ham yigitni sevib qoladi. Janob Bingli Darsining diqqatini Elizabetga qaratishga harakat qiladi, lekin u qizga qiziqmaydi. Elizabet suhbatning guvohi bo‘lib qoladi. U buni bildirmasa-da, janob Darsini yomon ko‘rib qoladi.</string>
    <string name="text11_4">\tKo‘p o‘tmay Kerolayn va Luiza Jeynni birga ovqatlanishga taklif qiladi. Jeynning onasi qizini yomg‘irda otga mindirib, Binglilarnikiga yuboradi, natijada qiz shamollab qolib, uyga qaytolmaydi. Elizabet kasal singlisini ko‘rish uchun Binglining uyiga boradi. Janob Bingli uni Jeynga qarash uchun olib qoladi. Elizabet nezerfildliklar bilan muloqot qilishni yoqtirmaydi, chunki faqat janob Bingligina uning singlisiga samimiy g‘amxo‘rlikni namoyish etadi. Kerolayn janob Darsining e’tiborini o‘ziga qaratish bilan mashg‘ul. Luiza singlisi bilan birdamlikda janob Xyorst esa uyqu, ovqat va qarta o‘ynashdan tashqari hamma narsaga befarq.

Janob Bingli Jeynni sevib qoladi, janob Darsiga esa Elizabet yoqa boshlagan edi. Ammo Elizabet Darsi uni mensimasligiga amin edi. Bundan tashqari, sayr paytida opa-singil Bennetlar janob Uikxem bilan tanishadi. Yigit hammada yoqimli taassurot qoldiradi. Biroz vaqt o‘tgach, janob Uikxem Elizabetga janob Darsining o‘ziga nisbatan nomaqbul xatti-harakatlari haqida hikoya qiladi. Gap shundaki, Darsi marhum otasining oxirgi vasiyatini bajarmaydi va unga va’da qilingan ruhoniylik o‘rnini Uikxemga bermaydi. Elizabet Darsi haqida yomon fikrda. Darsi esa Bennettlarni “tengim emas” deydi, Elizabetning Uikkxem bilan tanishishi va do‘stligi ham unga ma’qul kelmaydi.

Nezerfilddagi balda janob Darsi Bingli va Jeynning nikohi muqarrarligini anglay boshlaydi. Bennettlar oilasi – Elizabet va Jeyndan tashqari – odob va axloq qoidalari yetishmasligini namoyish etadi. Ertasi kuni Bennettlarning qarindoshi bo‘lgan janob Kollinz Elizabetning qo‘lini so‘raydi. Elizabet esa onasini xafa qilib, taklifni rad etadi. Janob Kollinz esa tezda o‘ziga kelib, Elizabetning yaqin dugonasi bo‘lgan Sharlotta Lukasning qo‘lini so‘raydi. Janob Bingli kutilmaganda Nezerfildni tark etadi va butun oilasi bilan Londonga qaytib keladi. Elizabet janob Darsi va opa-singil Binglilar uni Jeyndan ajratishga qaror qilganidan shubhalana boshlaydi.</string>
    <string name="text11_5">\tBahorda Elizabet Sharlotta va janob Kollinznikiga tashrif buyuradi. Janob Darsining xolasi Ketrin de Byor xonim esa ularni tez-tez Rozings-parkka taklif qilib turadi. Ko‘p o‘tmay Darsi xolasinikiga keladi. Elizabet janob Darsining qarindoshi, polkovnik Fitsvilyam bilan tanishadi. Qiz bilan suhbat davomida polkovnik “Darsi do‘stini tengi bo‘lmagan bir qiz bilan nikohdan qutqarishga harakat qilyapti”, deb ta’kidlaydi. Elizabet bu gap Bingli va singlisi Jeyn haqida ekanini biladi va Darsiga bo‘lgan adovati yanada kuchayadi. Shuning uchun Darsi to‘satdan uning oldiga kelib, sevgisini tan olib, qo‘lini so‘raganida, u qat’iyan rad etadi. Elizabet Darsini singlisining baxtini yo‘q qilishda, janob Uikxemni xo‘rlashda va kekkayganlikda ayblaydi. Darsi unga maktub yozib, do‘sti Uikxem Darsining singlisi Jorjianaga yomon munosabati haqida xabar beradi. Jeyn va janob Bingliga kelsak, Darsi Jeynni Bingliga nisbatan “chuqur his-tuyg‘ulari yo‘q” deb hisoblashini aytadi. Bundan tashqari, Darsi Bennet xonim va uning kenja qizlari doimiy ravishda namoyish qilgan “odobsizlik” haqida gapiradi. Elizabet janob Darsi haqida fikrini o‘zgartiradi va u bilan qo‘pol munosabatda bo‘lganidan afsuslanadi.

Bir necha oy o‘tgach, Elizabet va uning xolasi va Gardner amaki sayohatga chiqadi. Boshqa diqqatga sazovor joylar qatorida ular egasi uyda yo‘qligiga ishonch hosil qilib, janob Darsining mulki bo‘lgan Pemberliga tashrif buyuradi. To‘satdan mister Darsi qaytib keladi. U Elizabet va bog‘bonlarni xushmuomalalik va mehmondo‘stlik bilan kutib oladi. Elizabet Darsi unga yoqishini tushunadi. Tanishuvlarining qayta tiklanishi, Elizabetning kenja singlisi Lidiya janob Uikxem bilan birga qochib ketganligi haqidagi xabar bilan uzilib qoladi. Elizabet va Gardnerlar Longbornga qaytib keladi. Elizabet Darsi bilan munosabati singlisining uyatli qochishi tufayli tugaganidan xavotirda edi.

Lidiya va Uikxem allaqachon Longbornga er va xotin sifatida tashrif buyurgan, u yerda Uikxem tasodifan janob Darsi ularning unashtiruv marosimida bo‘lganini aytadi. Elizabet qochoqlarni topib, to‘yni aynan Darsi qilganini bilib oladi. Qiz juda hayron, lekin bu vaqtda Bingli Jeynga turmush qurishni taklif qiladi va Elizabet o‘tgan voqealarni unutadi.

Katrin de Byor xonim kutilmaganda Elizabet va Darsining nikohi haqidagi mish-mishlarni inkor etish uchun Longbornga keladi. U jiyanining Elizabetga uylanishiga qarshi edi. Elizabet uning barcha talablarini rad etadi. Ketrin xonim ketmoqda va Elizabetning gaplarini jiyaniga aytib berishini aytadi, ammo bu Darsiga Elizabet unga nisbatan fikrini o‘zgartirgan degan umidni beradi. U Longborn shahriga boradi va yana bir bor uning qo‘lini so‘raydi. Bu safar uning g‘ururi va Elizabetning andishasi ularning baxti bo‘lishlariga to‘sqinlik qila olmaydi.</string>
    <string name="text11_6">\tXulosamga ko‘ra, kitob nomi o‘zbek tiliga noto‘g‘ri o‘girilgan. Kitob syujeti Elizabetning Darsiga nisbatan noto‘g‘ri, adashgan nuqtai nazari va Darsining g‘ururini o‘ziga asos qilib olgan. Aslida “Hurofot va mag‘rurlik” deyilsa to‘g‘riroq bo‘lardi. Albatta, “Andisha va g‘urur” nomi chiroyliroq chiqqan.

Asar opa-singil Bennetlarning sarguzashtlari va dahshatli xatolari haqida hikoya qiladi. Elizabetning xarakteriga e’tibor qaratib, muallif bizni jamiyat bilan hazil orqali tanishtiradi va uning bor kamchiliklarini ham ochib beradi. Bu uning zamonida bosh qahramonning qiyofasiga mos edi.

Elizabet va Darsi o‘rtasidagi betakror munosabat, shubhasiz, asarning eng diqqatga sazovor joyidir, chunki u o‘quvchini butun hikoya davomida o‘ziga jalb qiladi, bu munosabat nihoyatda chalkash turli bosqichlarni bosib o‘tib, oxiri muhabbatni qabul qiladi. Ko‘pchilik Ostinning bu asarini romantik deb hisoblasa-da, muallif asarda o‘zi yo‘nalish tanlab bergan muhabbat qissasidan uzoqlashganga o‘xshaydi. Bosh qahramonlar qoqiladi, xato qiladi. Bu ikki odam o‘rtasidagi ishqiy munosabatlarga nimalar olib kelishi mumkinligi to‘g‘risidagi haqiqiy tasavvur bo‘lib, unda hamma narsa biz xohlaganimizday amalga oshmasligi mumkin.</string>
    <string name="text11_7">\tRomanning satirik qismiga kelsak, asarda Jeyn Ostin istehzodan ajralmas manba sifatida foydalanadi; qahramonlarni va umuman davr xarakterini yozuvchi yashayotgan jamiyatning bema’ni tomonlarini mazax qiladigan keskin izohlari bilan ochib tashlaydi. Ko‘plab qahramonlarining qaror va xatti-harakatlari o‘quvchiga kulgili ta’sir ko‘rsatadi, bu esa quruq romantik hikoyaga berilgan “rasmiy tus”ga qarshi turadi. Buni bosh qahramonning ota-onalarida yaqqol ko‘rish mumkin: missis Bennet, “tentak, farosatsiz va hazilkash ayol”; janob Bennet, “aql, qo‘pol hazillar va isrofgarchilik”ning g‘alati aralashmasi.</string>
    <string name="text11_8">\tO‘zi bilgan, cheklangan olamidagi narsalargagina e’tibor qaratish tanqid qilinadi albatta, ammo bu Ostinning tasvirlashdagi aniqligi bilan bir qatorda, qahramonlarining tevarak-atrofini va hatto bir xil ko‘rinadigan mavzularni idrok etishimizga imkon beradi.

Boshqa tomondan, Elizabetning fe’l-atvori biz uchun tasvirlangan kontekstda deyarli sezilmaydi. Lizzi aqlli, oqila va biroz romantik, ammo ayni paytda davr bilan nomuvofiqdir. Uning hayot haqidagi tasavvurini juda zamonaviy deb hisoblash mumkin. Elizabet – Jeyn Ostin sevmagan odam bilan turmush qurishni istamagani haqidagi fikrining ifodasidir.</string>
    <string name="xulosa11">\tXulosa qilib aytganda, asar hamma uchun emas. Asarning zerikarli qismlari juda ko‘p. Syujet chiziqlarining aylanib-aylanib kesishishi albatta qiziqarli. Ammo ular menga juda cho‘zilib ketganga o‘xshaydi. Muallifning fikrlashda o‘sha davr Angliyasidan biroz oldinga ilgarilab ketganiga asarda feminizm g‘oyalarining kurtaklarini ko‘rib amin bo‘lishimiz mumkin. O‘sha davr atmosferasi yaxshi ochib berilganini hisobga olgan holda uni davr romantikasi va ahvolini his etib ko‘rish uchun o‘qib chiqishni maslahat bergan bo‘lar edim.</string>
    <string name="quote11">\n\tMen chindan ham yaxshi ko‘rgan odamlarim juda kam, ular haqida yaxshi o‘ylaydigan odamlarim esa undan ham kam;

\n\n\tDunyoni qanchalik ko‘p kuzatsam, menga u shunchalik  yoqmay ketyapti;

\n\n\tBiz behuda narsalarga aldanib qolamiz. Masalan, ayollar kimningdir hayrat bilan bitta qarashiga juda katta ahamiyat beradi;

\n\n\tBir kishi uchun odob va fazilat haqidagi qarashlarni o‘zgartirib bo‘lmaydi;

\n\n\tUndan nafratlanishga qaror qilganing, yoqimli odam bo‘lsa. Bu eng katta baxtsizlik bo‘lishi mumkin.</string>
    <string name="fact11">\n\t- Jeyn Ostin roman ustida ishlashni boshlaganida 21 yoshda edi;

\n\n\t- “Andisha va g‘urur” bir necha bor kino sanoatiga moslashtirilgan. Eng mashhur versiya – 1995-yilgi shu nomli mini-serial. Dunyoga mashhur Gollivud aktyor va aktrisalari Kira Naytli, Metyu Makfaden va Rozamund Payk o‘ynagan. Filmning to‘rtta Oskar mukofotiga da’vogarlik qilgan versiyasi ham bor;

\n\n\t- Asarda “Darsining yillik daromadi 10 ming funt sterlingdan oshishi” bayon etilgani tufayli bir guruh qiziquvchilar 2013-yilda XIX asr boshidan beri sodir bo‘lgan moliyaviy o‘zgarishlarni hisobga olgan holda hozirgi paytda bu miqdor 12 million funt sterlingga (yoki 18,7 million dollarga) teng bo‘lishini hisoblab chiqqan.</string>


    <string name="name12">«Tom amakining kulbasi»</string>
    <string name="book12">«Qullikning eng daxshatli tomoni shundaki, u xis tuyg\'ularni o\'ldiradi».</string>
    <string name="book12_name">«Tom amakining kulbasi» romani haqida»</string>
    <string name="book12_author">Гарриэт Бичер-Стоунинг</string>

    <string name="kadr12"> ~~~~~ </string>

    <string name="text12_1">«Том амакининг кулбаси» — америкалик ёзувчи Гарриэт Бичер-Стоунинг 1852 йилда қулликка қарши руҳда ёзилган романи.</string>
    <string name="text12_2">Роман ўз даврида жуда катта шов-шувларга сабаб бўлди, ҳатто баъзи маълумотларга кўра, у туфайли қуллик асосида юзага келган маҳаллий можаролардан бири шу қадар кучайган эдики, оқибатда Америкада фуқаролик уруши бошланиб кетди.</string>
    <string name="text12_3">Қора танли Том Кентукки штатидан бўлган жаноб Шелбининг қули эди. Шелби биржада ютқазиб қўйганидан сўнг Том ва Гарри исмли болани қул савдоси билан шуғулланувчи Гэйлига бериб юборишга рози бўлади. Шелби ва Гэйли ўртасидаги суҳбатни эшитиб қолган Гаррининг онаси Элиза ўғлини олиб, бу ерлардан қочади. У Огайо дарёсини музлар устидан кесиб ўтишга муваффақ бўлади, бошқа тарафдаги фермерлар уларни Канадага олиб кетувчи инсоннинг олдига олиб боришади.</string>
    <string name="text12_4">Элизанинг эри, бошқа бир хўжайиннинг қўлида ишловчи ва унинг зулмларидан тўйиб кетган мулат Жорж Гаррис ҳам умидсизликка тушиб, хўжайинининг уйидан қочиб кетади. У испаниялик жентелмен ниқоби остида дайдиб юради.</string>
    <string name="text12_5">Жорж ва Элиза учрашади. Қочиб кетган қуллар оиласининг ортидан қул овчилари изма-из келмоқда, олдинда эса уларни жуда катта синовлар кутмоқда. Том жуда диндор, виждонли ва меҳнаткаш одам эди. Элизанинг огоҳлантиришига қарамай у Худонинг иродасига бўйсунишга ва хўжайинидан воз кечмасликка қарор қилади. Унинг тақдирига битилган азоб-уқубатлар ҳам чексиз эди…</string>
    <string name="text12_6">Ёзувчи Гарриэт Бичер-Стоу ҳамиша қулликка қарши қатъий фикрга эга эди ва болалигидан одам терисининг ранги қора бўлгани учунгина қулликка ҳукм қилишни мантиқсизлигини тушунди.

Роман жаноб Шелбининг плантацияда ишлаган, кейинчалик хўжайинининг ишлари юришмай қолиши ортидан сотиб юборилиши керак бўлган бир гуруҳ қулларнинг бошидан кечирган азоб-уқубатлари ҳақида ҳикоя қиладиган даҳшатли, объектив ва жуда кучли маънога эга бўлган ҳикоядир. Асар бошида плантациядаги қуллар томонидан маънавий йўлбошчи сифатида кўрилувчи ва ҳамма Том амаки деб атайдиган баланд бўйли ва бақувват одам пайдо бўлади. Асар давомида биз у орқали қулдорлик деб аталмиш инсониятнинг жирканч ўтмишининг асл юзини кўрамиз.

«Том амакининг кулбаси» асарининг ўзига хос мавзуси — қулдорликнинг ёвуз ва ахлоқсизлигидир. Ёзувчи асарда бошқа мавзуларни, масалан, оналик туйғусининг нақадар қудратли экани ва насронийликдаги тавба қилиш имкониятлари ҳақида ҳам тўхталса-да, аммо умумий контекстда юқоридаги мавзулар ва қуллик даҳшатлари ўртасидаги боғлиқликларни кўрсатиб беради.</string>
    <string name="text12_7">Романнинг деярли ҳар бир саҳифасида муаллиф ўзининг қулдорликнинг жирканчликларига қарши курашини намоён қилиб, қулликнинг вайронкор табиати тўғрисида ҳикоя қилади. Масалан, Том амакининг оқ танли аёл билан кемадаги суҳбатини олсак: «Менинг фикримча, қулликнинг энг даҳшатли томони шундаки, у ҳис-туйғуларни ўлдиради ва оилаларни ажратади». Ўз даври учун қулликнинг ёмон тарафларини кўрсатиб берган Бичер-Стоунинг усулларидан бири, шубҳасиз, «махсус институт» оилаларни қандай қилиб ажратиб юборишини аниқ тасвирлаганидадир. Шунингдек, Бичер-Стоу айнан оналикни бутун Америка ҳаётининг ахлоқий ва таркибий модели сифатида кўрган ва АҚШни қулликдан озод қилиш учун фақатгина аёллар ахлоқий ваколатларга эга эканига ишонган. Шу сабабли, китобнинг яна бир муҳим мавзуси аёлларнинг руҳий кучи ва муқаддаслигидир.

Ўғлини қутқариш учун ўлимни бўйнига олиб қулликдан қочган Элиза ёки «мукаммал насроний» деб ҳисобланадиган кичкина Ева сингари персонажлар орқали Бичер-Стоу аёллар ўз яқинларини ҳатто энг катта адолатсизликлардан ҳам қутқариши мумкинлигини кўрсатиб берди. Ҳозирги замон ўқувчисига Стоунинг аёл персонажлари консерватив стереотиплар маҳсули бўлиб кўринса-да, аммо бу персонажлар ўша даврда жамиятга аёллар таъсирининг аҳамиятини тасдиқлаб берди ва кейинги ўн йилликларда аёллар ҳуқуқларининг кенг муҳокамаларига йўл очди.</string>
    <string name="text12_8">Ёзувчининг пуритан диний эътиқод эгаси бўлганини ҳисобга олсак, насронийлик дини қуллик билан мутлақо номувофиқ эканини муаллиф асар ичида намойиш қилаётганини кузатамиз. Асарда диний мавзу жуда муҳим рол ўйнагани сабабли романнинг айрим қисмлари ваъз тарзида келади. Зулм кўрган Том бошқаларни кечиришда ўрнак бўладиган христиан ахлоқининг «мўъжизаси» сифатида тасвирланади.

Асар қулликни қаттиқ қоралайди ва у Америка адабиётида ўз жанридаги энг яхши романлардан бири ҳисобланади. Қулларнинг кундалик ҳаётларидаги лавҳалар ўқувчида чуқур ҳиссиётларни уйғотади. Китоб Америка шимолида қулликка қарши жангари кайфиятларининг кристалланишига ҳисса қўшган ва шу билан фуқаролар уруши бошланишини тезлаштириб юборган эди.</string>
    <string name="xulosa12">Асар туфайли Америка аҳолисининг катта қисми «қулдорлик институти»га хос бўлган азоб-уқубатлар, болаларни ота-оналардан ажратиш, уларни ҳайвон каби сотиш ва уларга нисбатан зўравонликлар ҳақида тушунчаларга эга бўлди. Бу роман чоп этилгандан кейин Америкада асрлар давомида ухлаган виждонларнинг уйғониши бошланди.</string>
    <string name="quote12">\n\tАгар сиз учун жуда қийин бўлса, ҳамма нарса сизга қарши бўлса, сизни ортиқ бир дақиқа ҳам чидашга кучингиз йўқдек туюлса, орқага қайтманг, айнан шу лаҳзаларда курашда кескин бурилиш юз беради;

\n\n\tҚабрда биз ҳаммамиз эркинмиз ва тенгмиз;

\n\n\tҚул имкон бўлиши билан хўжайинга айланишни истайди;

\n\n\tАгар биз яхшилик қилиш йўлида ёмонликка учрашдан қўрққанимизда эди, инсон номига лойиқ бўлмас эдик.</string>
    <string name="fact12">\n\tМен штатининг Брансуик шаҳридаги Бичер-Стоунинг ушбу асарни ёзган уйи АҚШнинг диққатга сазовор жойлари рўйхатига киритилган;

\n\n\tИнсоният тарихида муҳим рол ўйнаган адабий қаҳрамонларга бағишланган «101 та мавжуд бўлмаган нуфузли шахс» китобининг рўйхатида Том амаки 11-ўринни эгаллаган;

\n\n\tИнсонлар ўртасидаги тенг ҳуқуқлилик ғояси сабабли асар Николай Россиясида тақиқланган;

\n\n\t«Том амакининг кулбаси» XIX асрнинг Инжилдан кейинги энг кўп сотилган китоби ҳисобланади.</string>



    <string name="name13">«Shaxmat novellasi»</string>
    <string name="book13">«Mag\'rurlik kambag\'allar uchun hashamatdir».</string>
    <string name="book13_name">«Shaxmat novellasi» romani haqida»</string>
    <string name="book13_author">Stefan Zweig</string>

    <string name="kadr13">«Shaxmat novellasi» filmidan kadr</string>

    <string name="text13_1">«Шахмат новелласи» австриялик ёзувчи Стефан Цвейгнинг сўнгги ва энг машҳур асаридир. Асар 1938–1941 йилларда Бразилияда ёзилган бўлиб, 1942 йил 7 декабрда Буэнос-Айресда 300 нусхадаги чекланган нашрда пайдо бўлган.</string>
    <string name="text13_2">Китобнинг европалик ўқувчиларга тақдим этилган биринчи нашри 1943 йил декабрь ойида Стокгольмда жойлашган Готфрид Берманн Фишер нашриётида босилган. Асар инглиз тилида биринчи марта 1944 йил Нью-Йоркда нашр этилган. 1974 йил Германияда китобнинг чўнтак нашри пайдо бўлганидан бери «Шахмат новелласи» узоқ вақтдан бери энг кўп сотилган китоблардан бири бўлиб қолмоқда. Асарнинг 1,2 миллиондан ортиқ нусхаси сотилган.</string>
    <string name="text13_3">Нью-Йоркдан Буэнос-Айресга жўнаётган йирик океан кемасининг йўловчилари орасида шахмат бўйича жаҳон чемпиони Мирко Чентович ҳам бор. Ҳикоячининг дўсти айтган маълумотга кўра, Мирко ўн икки ёшда етим қолган. Узоқ югослав қишлоғидан келган бир раҳмдил руҳоний уни боқиб олади. Бола тентак, қайсар ва тили келишмаган эди. Унинг мияси энг оддий нарсаларни ҳам ўзлаштира олмасди. Мирконинг шахмат ўйнашдаги ғайриоддий қобилияти эса тасодифан кашф этилади. У руҳонийни, унинг қўшнисини ва қўшни шаҳарнинг шахмат шинавандаларини ҳам кўп бора мағлубиятга учратади.

Олти ой давомида Венада шахмат ўйинининг билимдонидан сабоқ олган Мирко ҳеч қачон доскага қарамай ўйнашни ўргана олмайди, чунки у аввалги ҳаракатларини эслай олмасди. Аммо бу камчилик Мирконинг муваффақиятига тўсқинлик қилмайди. Ўн етти ёшида у ўнлаб совринга эга бўлади, ўн саккиз ёшида  Венгрия чемпиони, йигирма ёшида эса жаҳон чемпиони унвонини олади.

</string>
    <string name="text13_4">Шубҳасиз, ундан ақл-идрок, тасаввур ва жасоратда кучли бўлган ўйинчилар ҳам унинг темирдан бўлган совуқ мантиқига қарши тура олмасди.

Шу билан бирга, у фақатгина шахмат билан чекланган йигит бўлиб қолади. У истеъдоди ва шон-шуҳратидан фойдаланиб, майда очкўзлигини намойиш қилиб, иложи борича кўпроқ пул топишга ҳаракат қилади. Кўп ойлар давомида битта ҳам ўйинда ютқазмади.

Кемада шахмат мухлислари талайгина эди, уларнинг орасида тоғ муҳандиси Скот МакКоннор ажралиб турарди. МакКоннор ҳар қандай мағлубиятни мағрурлигига зарба сифатида қабул қиладиган, ўзига ишонган бой одамларнинг тоифасига кирарди. МакКоннор бир вақтнинг ўзида кемадаги барча шахмат мухлисларига қарши сеанс ўйнаш учун чемпионни катта ҳақ эвазига кўндиришга ҳаракат қилади. Чемпион эса барча ҳаваскорлар унга қарши битта доскада ўйнашларини таклиф этади.</string>
    <string name="text13_5">Ушбу партия ҳаваскорларнинг тўлиқ мағлубияти билан якунланади. МакКоннор реванш талаб қилади. Чентович рози. Ўн еттинчи юришда ҳаваскорлар учун қулай позиция яратилади. МаккКоннор пиёдани уриб олишга қўл узатганида тўсатдан уни қирқ беш ёшлардаги озғин ва юзи оқариб кетган одам уни тўхтатиб қолади. У бу юриш қилинса, ўйин мағлубият билан тугашини башорат қилади. Ўйинчилар ҳайратда қолади, чунки фақат юқори даражадаги ўйинчигина тўққизта ҳаракатда нима бўлишни тахмин қила олади… Бу сирли инсон ким? Унинг чемпионга қарши ўйини қандай кечади?</string>
    <string name="text13_6">«Шахмат новелласи»да Цвейг ўқувчиларига том маънода бўлмаса-да, ўхшатиш ва қиёслашлар орқали нацист Германияси юрт ва миллат онгига қанчалик даражада социал ва психологик таъсир кўрсатганини англатишга уринади.

Жимжитлик ва ёлғизликка маҳкум инсон, ҳеч ким билан учраштирилмасдан ўтказилган соатлар ва кунлар. Замон, вақт ўлчовини йўқотиш орқали ҳис қилинган руҳий кемтиклик. Тутқуннинг яшаш шароитида бор нарсалар: тўрт девор, ётоқ жой, унитаз, кичик ойна ва вақти-вақти билан уни сўроқ қиладиган зобитлар. Бир чеккага суриб қўйилган, ҳеч кимнинг етти ухлаб тушига ҳам кирмайдиган қийноқ орқали инсон руҳиятига чизилган чизгилар. Руҳий чўкишга сабаб бўлувчи мунтазам сўроқлар ва камситишлар.

Цвейгнинг бу асари руҳий босимлардан эзилган инсоннинг ҳаракатлари ва тушунчаларини бизга жуда нозик таҳлил орқали етказиб беради.</string>
    <string name="text13_7">Мирко Чентович ва Др.Б. орасида уюштирилган шахмат мусобақаси катта ҳаяжон билан ўқувчига тақдим этилади. Мирконинг мияси секин ишлайди, дарсдаги энг осон мавзулар учун бош қотирадиган даражада ҳам зеҳни йўқ. Ўн тўрт ёшида ҳам ҳисоб-китоб учун бармоқларидан фойдаланади. У шахматда жуда моҳир бўлгани учунгина атрофдагилар томонидан ақлли деб топилган. Аммо ақл ва билим ўрганиш, ўрганилганлардан моҳирона фойдалана билиш қобилиятидир. Мирконинг бирдан-бир қобилияти эса шахмат эди. Ёзувчи бу ўринда бизга ўзи ҳозирлаган ироник дунё билан завқ бера олади. Ўйлаб қоламиз: Мирко аҳмоқми ёки ақлли? Бу нуқтада ёзувчи жаҳолат ва билимсизлик ҳақида анча вақт бош қотирганини ва бизни юқоридагидай қарама-қарши фикрлар орасида қолдириш истагини кузатишимиз мумкин.</string>
    <string name="text13_8">Асарнинг яна бир асосий қаҳрамони Др.Б. эса Миркога тескари характердаги инсон: олий маълумотли, билимли, ҳаётий тажрибаси анча юқори. Қамоқда унга нисбатан уюштирилган руҳий азоб натижасида ақлдан озиш остонасига келиб қолган бир пайтда бехосдан қўлга киритган бир китоб орқали руҳиятини асраб қола олади. Бу шахмат ҳақидаги китоб бўлиб, кун-у тун ўзи билан ўзи мунтазам шахмат ўйнаш орқали эгаллаган шахмат маҳорати асар ўқувчисини лол қолдиради. Бу икки қаҳрамон йўллари бир йўловчи кемасида кесишади ва биз улар орасида ўтказилган шахмат ўйини мобайнида ёзувчининг мукаммал руҳий таҳлили ва психологик чизгиларидан баҳра олишимиз мумкин.</string>
    <string name="xulosa13">Асарни ўқир эканмиз, инсон зоти энг умидсиз пайтларда ҳам ўзлиги ва руҳиятини қутқариб қолиш учун тиришишини, аммо бошдан ўтказилган ҳар сония инсон руҳиятида изсиз қолмаслигини кўришимиз мумкин. Гўёки шахмат ўйини ва Цвейг ўқувчига етказиб беришга интилган фикрларида символик қиёслама ва ўхшатишлар бордай. Бир нафасда ўқишингиз мумкин бўлган бу китоб юзйилликнинг энг муҳим асарларидан бири ҳисобланади. Ҳеч бир асарда инсон руҳий дунёсига қилинган бунчалик чуқур шўнғишни ҳис этмаганман. Ўқимаганларга қисқа фурсатда ўқиб чиқишни тавсия қиламан.</string>
    <string name="quote13">\n\nАгар сизнинг миянгиз дунёда бир пайтлар Рембрандт, Бетховен, Данте ва Наполеонларнинг яшаганини билмаса, сиз ўзингизни буюк одам деб ҳисоблашингиз жуда осон;

\n\n\t…ўзингизга қарши ўйнаш ўз соянгиздан сакраб ўтишга ўхшашдир;

\n\n\tШахматчилар ҳам математиклар, шоирлар ва бастакорлардай жуда иқтидорли одамлардир, фақат улар бошқача йўналишдаги тасаввурга, қатъиятлиликка ва аниқлик маҳоратига эга бўлган махсус даҳолардир;

\n\n\tМағрурлик камбағаллар учун ҳашаматдир.</string>

    <string name="fact13">\n\t\t- Шахмат бўйича жаҳон чемпиони Михаил Ботвинникнинг сўзларига кўра, асардаги шахматчи Мирко Чентович образи Роберт Фишер каби шахматчининг пайдо бўлиши ҳақидаги башорат бўлган, аммо Ботвинникнинг ўзи ҳам улар ўртасидаги жиддий фарқни таъкидлаган: «Мирко Чентович жуда зерикарли шахмат ўйнайди, Фишер эса жуда қизиқ эди».</string>




    <string name="about">\t\tBu ilova junior dasturchi Xusanov Ismoilbek tomonidan GITA dasturchilar akademiyasida o\'qish davomida yaratildi. Ilova kursning 4-darsida vazifa sifatida berildi.
        \n\tDastur hech qanday tijoriy maqsadlarsiz, xolis qilindi. Maqsad o\'zbeklar orasida kitobga bo\'lgan qiziqishni yanada oshirish.
        \n\tTaqrizlar to\'liq xolatda yoritmaslikka xarakat qilingan, maqsad o\'quvchiga o\'sha kitobni topib o\'qib chiqishga qiziqish va motivatsiya berish.
        Taqrizga yetishmagan narsani kitobdan topasiz.

        \n\nKitobning mohiyati mangudir… Bu mohiyat — tafakkurni abadiylashtiradi. \t\t L.N. Tolstoy
        \n\nBu ma\'lumotlarni barchasi "daryo.uz" saytidan va Nurbek Alimovning telegram sahifasi(t.me/nurbekalimov)dan olindi. Muallif fikri taxririyat nuqtai nazaridan farq qilishi mumkin.

        \n\ncontact: khusanov.ismoilbek@gmail.com
    </string>

    <string name="contact">
        contact: khusanov.ismoilbek@gmail.com
    </string>
    <string name="ok">OK</string>

</resources>